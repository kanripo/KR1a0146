# -*- mode: mandoku-view -*-
#+TITLE: 易箋
#+DATE: 2018-03-31 09:02:56.880339
#+PROPERTY: ID KR1a0146
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR1a0146_WYG_000-1a>¶
欽定四庫全書　　　　　經部一¶
　易箋　　　　　　　　　易𩔖¶
　　提要¶
(臣)等謹案易箋八卷¶
　　　國朝陳法&KR0103;法字定齋貴州安平人康熈癸巳¶
進士官至直隸大名道其書大㫖以為易專言人事故彖爻之中未嘗言天地雷風諸象亦並不言陰陽考震彖言震驚百里即象震
<pb:KR1a0146_WYG_000-1b>¶
雷諸卦彖言利涉大川即象坎水法所云彖辭不言象者未為盡合然其持論之大㫖則切實不支至來知徳以伏卦為錯反對之卦為綜法則謂大傳所云錯綜者以揲蓍而言錯綜其七八九六之數遂定諸卦之象今以錯綜諸卦定象是先錯綜其象也又以錯綜言數是錯綜其象以定數也先儒雖言卦變未有易其陰陽剛柔之實顛倒其上下之位
<pb:KR1a0146_WYG_000-2a>¶
者今以乾為坤以水為火以上為下混淆汨没而易象反自此亡矣其辨最為明晰又論筮法云傳所謂掛者懸之四揲之外原以象三而非與奇數同歸於扐以象閏也其曰再扐而後掛是三變之中有不掛者矣夫一變之中初扐之掛不待言矣惟再扐不掛故曰再扐而後掛故知再扐為指第二變第三變而言也其&KR0003;與郭朱迥異而前一變掛一後
<pb:KR1a0146_WYG_000-2b>¶
二變不掛其掛一之䇿不入歸奇之中則三變皆以四八為奇偶不用五九借象與經義似有𤼵明固亦可存備一解也乾隆四十六年二月恭校上¶
總纂官(臣)紀昀(臣)陸錫熊(臣)孫士毅¶
總校官(臣)陸費墀¶

