# -*- mode: mandoku-view -*-
#+TITLE: 易箋
#+DATE: 2018-03-31 09:02:56.883590
#+PROPERTY: ID KR1a0146
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷一
<pb:KR1a0146_WYG_001-1a>¶
欽定四庫全書¶
　易箋卷一¶
直𨽻大名道陳法撰¶
　　上經¶
䷀¶
乾元亨　大哉乾元萬　初九潛龍勿　潛龍勿用陽¶
利貞　　物資始乃統　用　九二見　在下(後五叶)也¶
(他經叶)天雲行　龍在田利見　見龍在田德
<pb:KR1a0146_WYG_001-1b>¶
雨施品物流　大人　九三　施普也終日形大明終始　君子終日乾　乾乾反復道六位時成時　乾夕惕若厲　(他口叶)也或躍乗六龍以御　无咎　九四　在淵進无咎天乾道變化　或躍在淵无　(其乆切)也飛龍各正性命(彌兵)　咎　九五飛　在天大人造(叶)保合太和　龍在天利見　(此苟叶)也亢龍乃利貞首出　大人　上九　有悔盈不可
<pb:KR1a0146_WYG_001-2a>¶
庻物萬國咸　亢龍有悔　　乆也用九天寜　用九見羣龍　德不可為首¶
无首吉也¶
　伏羲作易上古无文字只有圖象連山歸藏既已无¶
　傳自文王演易乃序而名之以乾坤為衆卦之父母¶
　故首乾而次之以坤六畫純陽名之為乾說卦象之¶
　以天程子曰乾者天之性情若文周繫辭只言健順¶
　不言天地八卦皆言卦德推之諸卦皆然葢易所言
<pb:KR1a0146_WYG_001-2b>¶
　者人事凡言𧰼者皆以况人事也純陽之𧰼剛而健¶
　天德也人有是徳則剛而无慾健而不息以之進徳¶
　修業酬酢萬變何所不順遂何所不感通卜筮而遇¶
　此卦所為旡不咸宜故繫之詞曰元亨然剛貴乎中¶
　正人之行已故當如是占者亦惟貞乃利也此大亨¶
　而利于正文王因卦繫詞教人玩詞玩占之意也夫¶
　子以乾為天𧰼周易首乾畫卦本之河圖河圖化育¶
　之流行易言人事而人事本於天道故推本天道以
<pb:KR1a0146_WYG_001-3a>¶
　明之所以明天人之一理也元者天道生物之仁故¶
　為萬物所資始統天云者葢曰天之所以為天也雲¶
　行雨施和氣之流行物品不同而氣至形生所謂亨¶
　也乾道變化各正性命氣以成形而理亦賦焉元者¶
　萬物統體一太極各正性命者萬物各具一太極也¶
　繼之者善也太和元氣也保合理氣形之合一也利¶
　者自然而然猶孟子所謂以利為本也乃利貞成之¶
　者性也言萬物至是乃利於性命之各正而成其形
<pb:KR1a0146_WYG_001-3b>¶
　質也正即貞也是孔子非有意與文王異也縁其就¶
　天道而言故其言如此然利字亦只𢃄説而非實徳¶
　惟文言引穆姜之言乃分四徳言之耳自書言降衷¶
　詩言秉彛夫子於乾卦又𤼵明品物之流形本於一¶
　元之資始性命之各正由於乾道之變化子思孟子¶
　乃得本之以言性然後人知性之本於天聖人與人¶
　同此性而不敢於自棄此夫子所以為萬世道學之¶
　宗也夫隂統於陽造化之功用主於陽而隂輔之是
<pb:KR1a0146_WYG_001-4a>¶
　夫子之釋元亨利貞已該乾陽之終始而包全圖之¶
　大義不惟推廣文王之意且㑹通羲文之合豈如後¶
　世之註書者尋章摘句於行墨之間哉天道如是人¶
　能體天之撰則亦協元亨利貞之占矣而與天合徳¶
　者惟聖人故又即聖人以明之&KR0143;只渾言一卦而各¶
　爻之義已在其中故夫子取爻義龍𧰼括以始終二¶
　字以見易貴於知時也易言時位故於此首𤼵之有¶
　卦之時有爻之時此言爻之時也&KR0004;之位時當潛二
<pb:KR1a0146_WYG_001-4b>¶
　之位時當見餘爻皆然故曰六位時成六龍六陽爻¶
　也聖人與人同此性而察之无不明由之无不盡大¶
　明乾道之終始而知六位之各以時成其潛見飛躍¶
　皆與天道之盈虚消息相凖處三則惕居上不亢秉¶
　乾剛之徳而隨時處中以求合乎天理或奉若弗違¶
　而申昭事之䖍或裁成輔相而宏参贊之業皆乗龍¶
　御天也是聖人亦天也如是則&KR0130;天位而濟羣生如¶
　品物之流形非即元亨乎萬物各得其所如性命之
<pb:KR1a0146_WYG_001-5a>¶
　各正非利貞乎此聖人之乾道也言道則以天為本¶
　言人則以聖為極此乾之義為至大而易首揭之亦¶
　以見人之與天地参也天道聖人言之似乎高逺然¶
　天道之元亨利貞非即吾之性命乎聖人剛健中正¶
　之徳非即吾所同具之理乎亦在乎自強不息而已¶
　大明終始三句宜在乃利貞之下誤在前¶
　文王繋詞只以全卦之𧰼而言自周公逐爻分晰遂¶
　覺一爻各有一爻之位又各有其時與義此聖人之
<pb:KR1a0146_WYG_001-5b>¶
　作述所以各不相䝉而亦未嘗不互相𤼵明也龍以¶
　𧰼乾道之變化初九陽氣潛藏於下或徳之未成或¶
　有其徳而時之未可皆宜潛而勿用見則不潛矣果¶
　為龍未有不見者也雖其時未可躍未可飛而其徳¶
　行文章令聞廣譽著於當時者自不可得而掩如孔¶
　孟是也雖不見用於世而友教四方著述六經垂訓¶
　後世守先待後其徳施亦普矣利見大人以爻而言¶
　則為利見九五之大人有其徳則宜行其道也用之
<pb:KR1a0146_WYG_001-6a>¶
　占筮則隨占者之徳之時之位以其所占之事率而¶
　揆之未有一定也九三其位有未當故曰因其時而¶
　惕君子平日亦何嘗不終日乾乾有時所處之位非¶
　同安常處順則其心愈加乾惕是以雖危无咎所謂¶
　敬慎不敗也若字属上句讀凡易中若字如字皆形¶
　容之詞反復言周而復始无有間斷乾乾連两乾如¶
　坎坎蹇蹇或重坎或互重坎也龍潛在淵躍則出於¶
　淵高於田而近乎天矣文言上下進退只觧或字言
<pb:KR1a0146_WYG_001-6b>¶
　其不必於進也爻傳則主進而言葢四之位已在上¶
　矣在淵言其所自耳淵龍之所安也有時或自淵而¶
　躍耳用之則行舎之則藏聖賢何容心焉常人之進¶
　進也潛龍之進躍也正如伊傅耕築荒野若將終身¶
　一旦形求幣聘則堯舜君民為雨為霖矣九五天位¶
　乾為天徳五又陽剛中正葢與天合徳之大人故以¶
　飛龍在天擬之其曰飛龍雲行雨施健行而不息也¶
　其曰在天首出庻物高而不危也傳曰大人造也惟
<pb:KR1a0146_WYG_001-7a>¶
　陽剛中正之大人然後&KR0130;帝位而不疚又以見聖人¶
　清明在躬志氣如神純乎天理而无一毫人欲之私¶
　故能純一不已與天合徳也上九徳與位皆過於亢¶
　而時又處其盈是以有悔知其亢而處之以謙則悔¶
　亡矣易言吉凶非一定也滿招損謙受益時乃天道¶
　故曰盈不可乆六爻者趨時者也然剛健者其體而¶
　變化者其用苟吾心不能不溺於物欲則龍徳有虧¶
　乂何時之可乘各正保合人各有至健之體亦勉為
<pb:KR1a0146_WYG_001-7b>¶
　龍而已矣王昭素言九五善矣然潛見飛躍隨其所¶
　處之時與位大以成大小以成小或惕或亢皆可以¶
　自考騐占法亦隨人未可執一而論易之所以不窮¶
　也又見飛躍者龍之用而其本在於潛潛雖勿用而¶
　大用存焉非潛則无由而見而躍而飛也果其為龍¶
　則亦未有不由潛而見而或躍或飛也若龍之由潛¶
　而見而躍而飛而亢正如河圖之陽由㣲而長而盛¶
　至於九則老而消天道人事一也卦之不變有彖辭
<pb:KR1a0146_WYG_001-8a>¶
　矣皆變者只占之卦周公以乾變而坤有乾之體非¶
　同純坤坤變而乾有坤之體非同純乾與他卦不同¶
　故又𤼵用九用六之例而繫之詞剛為天徳以其不¶
　屈於欲皆反而自治者也若外見其剛用罔用壯則¶
　凶矣六陽爻皆變則體剛而用柔如龍之不見其首¶
　剛在其中所以吉也傳曰不可為首如太立崖岸露¶
　圭角也六畫三才也五言天三曰君子人也二曰田¶
　地也地下曰淵龍之潛見飛躍𧰼陽氣之升降消息
<pb:KR1a0146_WYG_001-8b>¶
天行健君子以自彊不息¶
　彖爻皆言卦徳大𧰼乃實以𧰼言行健天命之不已¶
　也人則人欲間之故不能不息在自彊而已終日乾¶
　乾可也¶
䷁¶
坤元亨　至哉坤元萬　初六&KR0130;霜堅　&KR0130;霜堅氷隂¶
利牝馬　物資生乃順　氷至　六二　始凝也馴致¶
之貞君　承天(他經叶)坤　直方大不習　其道至堅氷
<pb:KR1a0146_WYG_001-9a>¶
子有攸　厚載物徳合　无不利　六　也六二之動¶
徃先迷　无疆含𢎞光　三含章可貞　直以方也不¶
後得主　大品物咸亨　或從王事无　習无不利地¶
利西南　(火剛叶)牝馬地　成有終　六　道光也含章¶
得朋東　𩔖行地无疆　四括囊无咎　可貞以時𤼵¶
北喪朋　柔順利貞君　无譽　六五　(叶廢)也或從王¶
安貞吉　子攸行先迷　黄裳元吉　　事知光大也¶
失道後順得　上六龍戰于　括囊无咎慎
<pb:KR1a0146_WYG_001-9b>¶
常西南得朋　野其血𤣥黄　不害也黄裳乃與𩔖行東　　用六利永　元吉文在中北喪朋乃終　貞　也龍戰于野有慶(虚羊叶)安　　　其道窮也用貞之吉應地　　　六永貞以大无疆　　終也¶
　六畫純隂名之為坤乾徳剛健故君子法天自強不¶
　息坤則似與乾相反不知隂陽二者有相需之義葢
<pb:KR1a0146_WYG_001-10a>¶
　天施地生有乾不可无坤擬之人事如有君不可旡¶
　臣有夫不可无婦推之上下尊卑萬事萬物莫不有¶
　乾坤之義焉故聖人又即坤卦以明隂承陽之義夫¶
　子於文言又𤼵明之曰地道也妻道也臣道也則其¶
　義愈分明矣坤順也順乎理之自然而无所矯拂所¶
　以大亨其取𧰼於牝馬傳所謂柔順利貞所謂行地¶
　无疆也牝馬馴服從良馬而行其柔順之性乆而不¶
　渝陽明隂暗其有所徃宜處後而不宜争先隂以輔
<pb:KR1a0146_WYG_001-10b>¶
　陽也宜喪去其隂之朋𩔖而一心從陽西南隂方東¶
　北陽方文圖入用之位也安貞吉安於隂之分而不¶
　敢先又自守以正則吉文王&KR0143;詞只以人事言夫子¶
　既以天道釋乾故亦以地道釋坤天施地生地之元¶
　亨與天之元亨无以異也凡天之陽氣所施地无不¶
　一一順承於下而生長之故曰順承天高地厚天覆¶
　地載天之所至地亦至之徳合天之无疆惟其與天¶
　合徳故天道雲行雨施地受之而含𢎞光大在天則
<pb:KR1a0146_WYG_001-11a>¶
　品物流形在地則品物咸亨擬之人事則君令臣其¶
　夫唱婦隨皆无成而代有終也承乾而動亦如天之¶
　元亨矣在天地與在人非有二理也乾為良馬故坤¶
　為牝馬牝馬地類凡隂之承陽者皆地類也非如牝¶
　馬之行地无疆豈能有終乎柔順利貞柔而動剛也¶
　故能承天而時行惟是臣无專制之義婦戒司晨之¶
　凶故先迷失隂之道後順乃合坤之常其與同類相¶
　合未必即凶惟從陽乃終有慶安於在下之分柔順
<pb:KR1a0146_WYG_001-11b>¶
　也而又自守以貞夫坤所順承者剛健中正之乾也¶
　非貞則安能與之合徳朝有謇諤之臣則樂其弼違¶
　家有貞淑之婦則得其内助若一於柔順則諧臣媚¶
　子皆得假之以行其私矣惟安貞乃合乎地道之柔¶
　而動剛静而徳方故能含𢎞光大也隂極故戒之以¶
　安隂柔故戒之以貞此聖人𤼵明坤道著隂陽之大¶
　義尊卑上下之常理立萬世之大防也主利二字衍¶
　文故傳无釋諸家或以先迷後得主利為一句或以
<pb:KR1a0146_WYG_001-12a>¶
　利字為一句或以主利二字分屬上下但易言利皆¶
　曰利某无空言利者此彖已言利牝馬之貞矣不再¶
　言利也若分屬上下則當利與不利兼言如蹇之彖¶
　是也若東西南北皆利則利字為剰語矣君子攸行¶
　即君子有攸徃叶韻屬上句而意聨下二句詩中如¶
　此者多¶
　隂陽二者在天地則造化之自然非秋之収歛則夏¶
　之長飬者不能成實非冬之歸藏則春亦无由𤼵生
<pb:KR1a0146_WYG_001-12b>¶
　皆相需而不可无而凡隂皆助陽以成化育之功者¶
　也惟是陽舒隂慘陽生隂殺陽明隂暗在人事則陽¶
　為天理隂為人欲陽為君子隂為小人陽為徳化隂¶
　為刑誅在天地則二氣之流行不失其常而隂常助¶
　陽在人事則人欲易滋天理易㣲小人易進君子易¶
　退刑罰易逞徳化難施凡隂之類其長而盛无有不¶
　害陽者故聖人作易著扶陽抑隂之義不使其盛而¶
　害陽因卦畫之竒偶上下内外多寡之間以著其𧰼
<pb:KR1a0146_WYG_001-13a>¶
　於剥於復於遯於困於否泰三致意焉而周公於坤¶
　之爻詞首𤼵其義初隂之凝也四隂之盛也六盛之¶
　極也所以戒也惟二五有中正之徳三有含章之羙¶
　有利貞元吉之占隂陽之分著矣凡善惡皆有其幾¶
　由是而馴致之遂至於不可救而幾之動也甚㣲常¶
　人為物欲所昏蔽故幾雖動而忽之及其彰著悔之¶
　晚矣履霜堅氷至示人以知幾謹始之義也文言備¶
　矣其憂深其思逺其詞危人能凛履霜之戒防㣲杜
<pb:KR1a0146_WYG_001-13b>¶
　漸不溺於晏安不牽於情欲則女子小人何由釀宫¶
　闈之禍亂臣賊子何由竊太阿之柄以至士庻人之¶
　守身保家者亦无不憂勤惕厲思患豫防亦何有内¶
　憂外侮之虞乎霜初隂之象初在下故曰履霜氷上¶
　數隂也積隂曰堅履霜氷至天道之自然假之以喻¶
　人事見其不可與長也六二直方文言所謂至柔而¶
　動也剛至静而徳方也剛則直矣坤至静而中虚静¶
　虚則動直心无私主則无所屈撓所謂敬以直内也
<pb:KR1a0146_WYG_001-14a>¶
　遇事皆有定理即義之裁制處直方則自大无有屈¶
　撓无有邪曲豈不大乎文言所謂敬義立而徳不孤¶
　即大也不習无不利坤之順也言順其自然而毫无¶
　造作不習猶言不學不慮皆以人事言寂然不動而¶
　直方之體自具然不可見故於動處言之地道猶言¶
　坤道言人能體坤之徳則亦形其光大也諸家多以¶
　地道釋之則不習无不利不可以言地道又或以上¶
　句言地道下句屬人事皆於文義不合爻之義葢以
<pb:KR1a0146_WYG_001-14b>¶
　中虚為直卦畫之上下鈞匀整齊為方二之中正實¶
　備坤徳故於此爻言之以形容人之有是徳耳非言¶
　地也六三以隂居陽坤中虚虚則明坤又為文三不¶
　中有自[炫-ㄙ+ㄥ]其文之意故戒之以含章含章易露故戒¶
　之以可貞或有時而從王事則可𤼵矣然事之是非¶
　可否或行或止待上之命而不專其成承命而終之¶
　坤之道也古人進不隱賢含章不𤼵緘黙自全王事¶
　何頼焉但𤼵之須以其時耳傳又𤼵爻外之意知之
<pb:KR1a0146_WYG_001-15a>¶
　光大隂之不迷於所徃也三在下卦之上故以從王¶
　事而言四以至順之徳處重隂之地時當閉藏順時¶
　而隱是以君子慎宻而不出也坤中虚四重隂括&KR0504;¶
　之𧰼六五之義文言備矣坤為裳黄亦坤之色凡物¶
　虚則明黄中通理坤之上下皆虚故坤為文皆以坤¶
　之全𧰼而言以六五能備其徳故於此爻言之黄裳¶
　只言美在其中耳𫝊曰正位葢以隂陽之大分言坤¶
　為臣道以道言則乾坤健順易簡之知能乆大之徳
<pb:KR1a0146_WYG_001-15b>¶
　業備於一人之身易中柔居尊位以柔中為君徳者¶
　多矣易道屢遷不可拘泥凡有是徳者皆應是占矣¶
　龍戰于野蔡氏以為生理不息如以十月為陽月不¶
　惟於爻義毫无關渉且十月嫌於无陽故稱陽隂之¶
　疑陽豈猶為嫌於无陽乎鄭氏謂隂犯陽而龍戰以¶
　討隂之義予陽亦非文言故稱龍焉是以龍稱隂非¶
　以龍稱陽也陽之稱龍又豈得為異乎文言已明言¶
　曰隂疑於陽疑讀如擬僭也比也漢書逺方之能疑
<pb:KR1a0146_WYG_001-16a>¶
　者並舉而爭起嫌似也如嫌名之嫌疑於陽則目中¶
　无陽嫌於无陽矣此其字指坤陽稱龍隂疑陽故亦¶
　稱龍非謂人嫌隂之无陽也所以著其抗陽之罪也¶
　野坤之𧰼雖稱龍猶未離其𩔖也此其字亦指坤以¶
　龍稱隂其血亦隂之血也隂為陽所𢦤也隂之血黄¶
　而雜之𤣥者疑於陽也其不&KR0100;之隂謀至是而始敗¶
　露也言其非一朝一夕之故也固隂之罪也而有所¶
　由也則馭之失其道也初所以著履霜之戒也隂而
<pb:KR1a0146_WYG_001-16b>¶
　抗陽自取禍敗隂道之窮若以𤣥黄之血為两敗俱¶
　傷夫人臣无將將而必誅况於戰乎是宜正其疑陽¶
　之罪以昭鍳戒也凡卦皆利貞而坤為甚臣道也妻¶
　道也牝馬之貞以承乾也安貞之吉全坤之體用六¶
　永貞以要其終坤之之乾尤所當戒以大終也明其¶
　始終從陽也隂之盛則疑陽而戰其變則從陽而終¶
　代陽而終其事則陽之功成而隂亦有終矣故曰以¶
　大終也夫乾坤其體則天地其道則隂陽其用則剛
<pb:KR1a0146_WYG_001-17a>¶
　柔其分則尊卑而其徳則健順其在聖人至誠无息¶
　飛龍之在天也順帝之則牝馬之行地也其在學者¶
　終日乾乾則聖人可學而至終身行恕則&KR0022;家可以¶
　无怨故健順衆卦之徳之首也六爻之義皆若對勘¶
　初九潛龍初六&KR0130;霜九二文明六二直方九三乾惕¶
　六三含章九四或躍六四括囊乾陽居隂或躍在淵¶
　坤隂居陽或出從王九五飛龍六五黄裳上九亢龍¶
　上六疑陽用九稱龍自陽之隂用六永貞始終從陽
<pb:KR1a0146_WYG_001-17b>¶
　隂陽之義乾坤著明健順剛柔大易之綱審厥權輿¶
　衆卦可詳¶
地𫝑坤君子以厚徳載物¶
　地形圓傾東南物之寛廣者多薄而圓者更厚惟其¶
　厚則高下相因但見其廣不見其傾勢如言形𫝑君¶
　子博厚載物所以配地也¶
䷂¶
屯元亨　屯剛柔始交　&KR0004;九磐桓利　雖磐桓志行
<pb:KR1a0146_WYG_001-18a>¶
利貞勿　而難生動乎　居貞利建侯　正(征)也以貴¶
用有攸　險中大亨貞　　六二屯如　下賤大得民¶
徃利建　雷雨之動滿　邅如乘馬班　也六二之難¶
侯　　　盈天造草昧　如匪冦婚媾　乘剛也十年¶
宜建侯而不　女子貞不字　乃字反常也寜　十年乃字　　即鹿无虞以¶
六三即鹿无從禽(渠容叶)也¶
虞惟入于林君子舎之徃
<pb:KR1a0146_WYG_001-18b>¶
中君子幾不吝窮也求而¶
如舎徃吝徃明(忙)也屯¶
六四乘馬班其膏施未光¶
如求婚媾徃也泣血漣如¶
吉无不利何可長也¶
九五屯其膏¶
小貞吉大貞¶
凶上六乘
<pb:KR1a0146_WYG_001-19a>¶
馬班如泣血¶
漣如¶
　文王觀此卦有屯之象故名之為屯而所以處屯之¶
　道亦即具於是卦六爻之中物之始生陽氣未舒无¶
　不欝結而艱難乾交於坤而為震震動在下而險在¶
　前欝而未舒故為屯屯未即亨而初以陽剛之才動¶
　乎險中能濟屯者也有必亨之𫝑利貞初九之居得¶
　其正也勿用有攸徃險在前也震為長子春秋傳震
<pb:KR1a0146_WYG_001-19b>¶
　為侯故屯豫皆言建侯天造猶云氣運使然草昧者¶
　雜亂晦𡨕之時非命世之才安能廓清宇内康濟羣¶
　生隂掩乎陽坎為隠伏草昧之象建侯不寜震動在¶
　下也卦惟二陽一陽䧟於上有就消之𫝑一陽動於¶
　下有必伸之理彖之元亨利貞皆為初言既曰元亨¶
　利貞又曰勿用有攸徃不徃何以亨傳亦曰動乎險¶
　中動非不徃也葢當屯之時坎險在前不可妄有所¶
　徃以從人而宜自建侯以濟屯也故爻亦以居貞建
<pb:KR1a0146_WYG_001-20a>¶
　侯並言¶
　九五既為君位又以初之建侯為利六四近君之大¶
　臣而以求而徃為明二有正應於上乃比初而終與¶
　之合皆非所以為訓也程傳以此為嫌故謂二為字¶
　於五四求輔於初但彖明言建侯傳又曰雷雨之動¶
　滿盈天造草昧是以世變之大者言也易常舉大以¶
　包小也葢所謂屯者天下未統於一名分未定如戰¶
　國楚漢之世士皆擇主而仕於此不合則去而之彼
<pb:KR1a0146_WYG_001-20b>¶
　出疆載質世固未有以事二主責之者故二不必在¶
　位四非必大臣以其相近耳如伊尹百里奚孔明竇¶
　融皆處屯之時而擇其所從者也事變无常未可執¶
　一而論明乎此乃可以觀諸爻之義矣&KR0004;九震體在¶
　下而為衆隂所歸有陽剛之才以濟屯而得民者也¶
　故彖言建侯而爻以初當之磐桓險在前審時觀變¶
　徘徊而不遽進也當屯之時惟懐仁輔義不嗜殺人¶
　者能綏靖之徃徃遵時養晦不肯遽動若志在子女
<pb:KR1a0146_WYG_001-21a>¶
　玉帛徒事戰争豈能有濟&KR0004;陽剛得正故曰利居貞¶
　傳曰雖磐桓志行正也言雖有規畫當世之意而其¶
　志行在觧天下之紛難非為利也非初之才不足以¶
　濟屯非建侯不能集天下之𫝑隂賤陽貴隂從陽五¶
　雖在上而䧟於隂初雖在下而動體居貞為衆所歸¶
　互坤為衆民之𧰼得民心則天命歸之矣互艮止故¶
　初言磐桓二言邅如初之一爻已盡彖之義上五爻¶
　各以其位而言六二當屯之時遭時之窮正應在上
<pb:KR1a0146_WYG_001-21b>¶
　而下乘初剛若為所牽制邅廻而不能進既曰女子¶
　則非委質從王者也故去就之間得以從容審處五¶
　雖正應而初之志行正匪相凌逼也求為婚媾以共¶
　濟時艱耳二有中正之徳故高不字之貞乆而乃合¶
　如其不可終當不字如其宜字何待十年葢十年者¶
　數過時可之期程子謂字於五不苟合於初但匪㓂¶
　婚媾四字相連傳曰乘剛指初也則字亦字於求婚¶
　媾者矣坎為㓂而在外屯之時㓂亦多矣初之居貞
<pb:KR1a0146_WYG_001-22a>¶
　與二同體匪冦也又易中凡言女言婦只以一隂爻¶
　言言婚媾只以隂陽二爻或相比或相應言非拘於¶
　男女之卦𧰼也十年乃字朱子引耿氏説以字為許¶
　嫁笄而字與婚媾合毛際可極詆之謂為字育不知¶
　人固有嫁而不字者未有不嫁而字者未可以嫁而¶
　不字為貞也隂陽相偶其常也非終不字當屯之時¶
　不肯苟合遲之十年之乆乃反其常班列則非一馬¶
　震坎馬也互坤亦馬也四馬則行三馬則雖班列而
<pb:KR1a0146_WYG_001-22b>¶
　難行如者形容之辭亦全卦之𧰼以二四上三爻有¶
　其義故取其𧰼六三當屯之時逼近於險尤不宜有¶
　徃而才弱志剛不中不正上无應而妄動如即鹿者¶
　无虞人為之導引惟䧟入於林中耳傳曰以從禽也¶
　以其貪而逐利也當屯之時人之希冀非分者多矣¶
　惟君子為能審幾常人則利令智昏矣周禮以禽概¶
　獸易凡言禽皆坎𧰼鹿亦禽也離為網&KR0328;卦有大離¶
　之𧰼卦之諸爻皆與陽為比應惟六三承乘皆隂互
<pb:KR1a0146_WYG_001-23a>¶
　坤迷而失道又互艮為山震木亦林中之象艮止震¶
　動三在動静之間幾也又震為震悔臨之六三豫之¶
　上六或震或互震皆有震悔之意當屯之時有濟天¶
　下之志者无不延&KR0259;英雄良臣亦擇主而仕九五雖¶
　在上而處險䧟&KR0004;九得民於下有勃興之𫝑四比五¶
　而應初若其屈已求賢徃而有合澤被生民此亦士¶
　君子得志行道之時也易凡言婚媾以爻之隂陽而¶
　言陽求於隂故初求而四徃也卦雖以自内之外為
<pb:KR1a0146_WYG_001-23b>¶
　徃然據初之求者而言故以四為徃為明故傳曰求¶
　而徃初為卦主得民於下彖曰勿用有攸徃爻曰居¶
　貞无反徃而應四也管仲事桓公孔子稱其仁百里¶
　奚去虞之秦孟子稱其智卦貴於知時也坎在下為¶
　水在上為雲為雨膏坎𧰼也九五一陽䧟於二隂之¶
　中非无膏也陽氣䧟於内而不能𤼵散於外故曰屯¶
　膏人君馭世之大權恩威也當屯之時恩威之權已¶
　去惟宜正之以漸若不度徳量力欲驟有更張以振
<pb:KR1a0146_WYG_001-24a>¶
　積弱之𫝑䜛人徼倖傾險邀功徒激禍端不亦凶乎¶
　物不能两大下之一陽興則上之一陽消𫝑之極重¶
　不可反而聖人之心未遽已也故著小貞之義其實¶
　不能大貞何由出險故於上爻言屯之窮上之乘馬¶
　班如思戀故主呼天而无可如何此亦忠臣義士致¶
　命遂志之秋也傳曰何可長也終亦必亡而已矣坎¶
　為血卦又離之反閉目而泣三隂下垂漣如之象處¶
　屯之終同為坎䧟不能去不忍去有乘馬班如之象
<pb:KR1a0146_WYG_001-24b>¶
　世運如此凶可知矣故不言凶也以屯之六爻言之¶
　初濟屯者也五屯之位也六屯之窮也於二曰貞於¶
　三言幾於四言明貞而不妄合幾而不妄求明而不¶
　昧於所徃處屯之道盡矣此聖人示人觀𧰼玩詞之¶
　要也¶
雲雷屯君子以經綸¶
　水氣蒸而為雲雲雷混合故不言上下隂陽之氣欝¶
　結不舒𫝑將散而為雨君子觧天下之紛難運籌謀
<pb:KR1a0146_WYG_001-25a>¶
　略徃復綢繆如理亂絲而使之就緒雲雷之欝結將¶
　化而為膏澤之霈也¶
䷃¶
䝉亨匪　䝉山下有險　初六𤼵䝉利　利用刑人以¶
我求童　險而止䝉䝉　用刑人用説　正法也子克¶
䝉童䝉　亨以亨行時　桎梏以徃吝　家剛柔接也¶
求我初　中也匪我求　　九二包蒙　勿用取女行¶
筮告再　童䝉童䝉求　吉納婦吉子　不順也困䝉
<pb:KR1a0146_WYG_001-25b>¶
三瀆瀆　我志應(叶雍)也　克家　六三　之吝獨逺實¶
則不告　&KR0004;筮告以剛　勿用取女見　(叶慎)也童䝉之¶
利貞　　中也再三瀆　金夫不有躬　吉順以巽也¶
瀆則不告瀆　无攸利　六　利用禦冦上䝉也䝉以養　四困䝉吝　　下順也正聖功也　　六五童䝉吉¶
上九擊䝉¶
不利為冦利
<pb:KR1a0146_WYG_001-26a>¶
禦㓂¶
　山下有險險而止以卦𧰼卦徳言也凡人行乎周道¶
　則途明行乎山蹊之間則昧於所之故為䝉也蹇險¶
　在外為見險而止䝉險在内則入於險而不能行必¶
　問途於已經也而即此䝉之六爻以言治䝉之道則¶
　又有亨之理九二以剛中之徳為治䝉之主彖詞指¶
　治䝉者而言我即九二也如屯之初九為濟屯之主¶
　故傳皆為初而𤼵傳曰䝉亨以亨行時中不亨故䝉
<pb:KR1a0146_WYG_001-26b>¶
　教者以亨䝉之道行時中之教當其可之謂時故亨¶
　也亦為治䝉者言也皆指二也朱子以䝉者治䝉者¶
　两意兼舉占法隨人彖之本意只一氣説下䝉者之¶
　宜求而不宜瀆亦於言外及之矣夫性者非我之所¶
　得私故立必俱立成不獨成然禮有來學不聞徃教¶
　今二以剛中為主於内而五自外虚中以應之是求¶
　我而與我之志應而中道得行也䝉者之求明如疑¶
　者之決筮筮以誠感而後應二既有剛中之徳則必
<pb:KR1a0146_WYG_001-27a>¶
　待其誠心而後應之謂之初筮者童䝉志之專一猶¶
　初筮之誠意感孚初之用刑人三之勿用四之困䝉¶
　上之擊䝉皆再三之瀆也非終棄之而不教不能如¶
　五之志應能繼其志而有起予之樂也瀆字承上説¶
　作一讀不必另作告者之瀆䝉既已告矣而猶瀆是¶
　其䝉依然所以不告也不以三隅反則不復也所謂¶
　以亨行時中也如是則䝉亨䝉亨即治䝉者之亨也¶
　以剛中表九二之為䝉主也利貞利以正飬之也䝉
<pb:KR1a0146_WYG_001-27b>¶
　之天性純全止而未𤼵如山泉之源清而静以中正¶
　飬之使不失其赤子之心作聖之功也横渠曰自㓜¶
　子常視母誑以上便是教以聖人事程子曰灑掃應¶
　對上便可到聖人事理无有二也¶
　文王彖詞以童䝉為䝉指六五也周公又分各爻言¶
　之卦之初爻於位為最下於事為方始下民之愚治¶
　䝉之始也已䝉矣欲開𤼵之非用嚴則人玩傳所謂¶
　正法非必逞其刑威也示以法之不可犯而已桎梏
<pb:KR1a0146_WYG_001-28a>¶
　非必桎梏之也束以規矩凖繩之不可易而已易虚¶
　𧰼也説桎梏以徃則蕩然无所忌憚矣治人不治以¶
　寛失之吝道也聖人立教以身先之以寛敷之未有¶
　先之以刑者此為䝉言也卦𧰼為止其險互震為刑¶
　威坎為桎梏九二有剛中之徳陽明隂暗羣隂之所¶
　歸附以斯道覺斯民有教无𩔖天下所以无棄人也¶
　包䝉如包&KR0189;之包以九二一陽爻對衆隂爻而言也¶
　聖人雖樂育為懐而人之才知不齊惟五之虚中能
<pb:KR1a0146_WYG_001-28b>¶
　與九二之志相應聲應氣求如琴瑟之和鳴此納婦¶
　之吉以二五相應言也隂陽之義取𧰼於夫婦陽明¶
　隂暗暗者求明敷教而得英才如治家而得婦順皆¶
　可不孤矣子克家即承上二句言夫此包䝉納婦之¶
　吉於治家之道為更宜葢他人之䝉或𤼵之或擊之¶
　甚則斥絶之惟家人之䝉未可過嚴以傷恩義故惟¶
　一切包含從容調劑以俟其自化卦互震為長子剛¶
　而得中則閨門雍睦上下頼之矣傳曰剛柔接也言
<pb:KR1a0146_WYG_001-29a>¶
　剛柔之情相交接也㤗之三曰天地際也觧與坎皆¶
　曰剛柔際坎䝉皆互解然曰際猶遇也接則情相洽¶
　矣九二為治䝉之主雖曰包䝉又非无所分别也六¶
　三正應在上而暱比於二不中不正此傾險之小人¶
　利慾薫心昏䝉已甚如女之失身而不顧也咸之彖¶
　曰取女吉以其感之專也若三則二三而不可測矣¶
　取是人而教之不惟&KR0424;味之差池方圓枘鑿之不相¶
　入而見利忘義將无所不至如邢七之於伊川胡紘
<pb:KR1a0146_WYG_001-29b>¶
　之於考亭是也上九處无位之地九二陽剛剛中為¶
　乾爻陽貴隂賤故曰金夫二於本爻為䝉主自六三¶
　而言則應外比内如屯初為居貞豫四為由豫自二¶
　五而言皆為乘剛只以本爻而論不以為嫌所謂不¶
　可為典要易中如此者甚多屯䝉反對六二六三皆¶
　比下應上屯得中得正遂高不字之貞䝉不中不正¶
　遂有失身之醜易於剛柔之爻多取婚媾夫婦之𧰼¶
　葢君臣朋友之間二心之臣子見利忘義之鄙夫皆
<pb:KR1a0146_WYG_001-30a>¶
　在斥絶之倫矣是二三两爻皆言䝉也未有諸爻皆¶
　言䝉二首言包䝉忽言納婦三又言取女如是其支¶
　離不䝉也且不獨此也凡卦爻皆當作如是解傳曰¶
　行不順謂其拂乎常理也人性皆善惟囿於習俗則¶
　迷而不反六四以隂柔之質處重隂之地居羣隂之¶
　中未奉教於君子所習見習聞者无非庸鄙陋劣反¶
　足以蔽錮其心思卦之羣隂或比於陽或應乎陽而¶
　惟四不相比亦不相應傳故曰獨逺實也陽實隂虚
<pb:KR1a0146_WYG_001-30b>¶
　四不近二虚而无所得也然則父兄之於子弟不令¶
　其出門有功求賢師友之益是棄之也若夫賦質昏¶
　庸困而不學見聖而不克由聖亦近而逺矣艮為小¶
　子童䝉之𧰼然易虚𧰼也非果童之䝉也凡人之質¶
　性醇篤嚮道專一者皆是也夫大人者不失其赤子¶
　之心顔子之愚非愚也如童䝉之天真未漓故曰童¶
　䝉下應九二則與教者相説以解彖所謂志應也傳¶
　曰順以巽巽入也順從乎循循之善誘而言之易入
<pb:KR1a0146_WYG_001-31a>¶
　也上九亢陽獨在卦外此梗化之頑民䝉之極而為¶
　冦者也不但刑之而且宜擊之以治䝉而言陽剛在¶
　上亦擊䝉之𧰼聖人之於顓䝉初則𤼵之中則包容¶
　之至於終不可化誨則擊之而已然窮治之太過是¶
　彼固㓂而我之戕賊無已亦為㓂也彼險而在下或¶
　負固不服或挺而走險為患滋大君子之治小人服¶
　而舎之詩云薄伐書欲並生以人治人改而止也張¶
　湯杜周秦皇漢武皆為㓂者也上九過剛慮其猛也
<pb:KR1a0146_WYG_001-31b>¶
　故戒之坎為盗冦之𧰼傳曰上下順也凡卦之上爻¶
　多舉全卦以取𧰼上止下險而中互坤順自下而言¶
　為險而止不利為㓂也自上而言為止其險利禦㓂¶
　也觀周公爻辭葢盡乎天下之䝉而處之各當所謂¶
　曲成而不遺也¶
山下出泉䝉君子以果行育徳¶
　源泉有本流而不息君子以之果行而無間童䝉天¶
　真未漓如泉之清君子養之以正保其良知良能以
<pb:KR1a0146_WYG_001-32a>¶
　育其德¶
䷄¶
需有孚　需須也險在　初九需于郊　需于郊不犯¶
光亨貞　前也剛健而　利用恒无咎　難行(杭)也利¶
吉利渉　不䧟其義不　　九二需于　用恒无咎未¶
大川　　困窮矣需有　沙小有言終　失常也需于¶
孚光亨貞吉　吉　九三需　沙衍在中也位乎天位以　于泥致㓂至　雖小有言以
<pb:KR1a0146_WYG_001-32b>¶
正中也利渉　　六四需于　吉終也需于大川徃有功　血出自穴　　泥災在外也也　九五需于酒　自我致㓂敬¶
食貞吉上慎不敗也需¶
六入于穴有于血順以聼¶
不速之客三(平聲)也酒食貞¶
人來敬之終吉以中正(征)¶
吉也不速之客
<pb:KR1a0146_WYG_001-33a>¶
來敬之終吉¶
雖不當位未¶
大失也¶
　需之為卦聖人示人以義命自安之學也夫人之所¶
　以不能需者躁進也其所以於沙於泥於血明知有¶
　險而冐進犯難而不知止者其亦必有所為矣夫坎¶
　之在外也傳以為險而爻以為穴險則䧟也穴則所¶
　安也相反者也不知天下至險之中有穴焉人以為
<pb:KR1a0146_WYG_001-33b>¶
　穴而不知其險是以爭入焉而不需也所以䧟也夫¶
　子以剛健而不䧟釋之夫剛健則勇於進而易䧟乃¶
　曰不䧟何也葢天下惟隂柔者動於欲而易䧟剛健¶
　則不屈於物欲而以剛制之不輕於進所以不䧟也¶
　以二卦之𧰼言則坎為險在前以處需之道言則坎¶
　之陽剛為中實傳曰位乎天位是以坎中之一陽為¶
　有孚為正中也凡人所以不能需者妄也有妄念則¶
　妄動有孚則誠信中存以義命自安剛而正中无畔
<pb:KR1a0146_WYG_001-34a>¶
　援歆羡之私物不得而蔽之亦不得而累之此中光¶
　明磊落无入而不自得不亦光而且亨乎或曰光亦¶
　元字之誤位乎天位以九五言也葢其所處者高明¶
　峻絶與天為徒矣凡言貞吉有貞而始吉者此則貞¶
　而且吉利渉大川傳以徃有功釋之葢需非不徃也¶
　需而徃則健而不䧟矣以渉大川言尤貴於需也餘¶
　見要略¶
　卦以險在前為需郊沙泥血皆以漸近乎險而言郊
<pb:KR1a0146_WYG_001-34b>¶
　最逺於險&KR0004;以陽處陽慮其躁也則曰利用恒二雖¶
　小有言以剛中而不遽進故得終吉三不中而冐進¶
　汚穢之區㓂所據也貪而近之故足以致㓂四柔而¶
　得正故知難而退血非見傷所處險地耳上六為穴¶
　則四有在穴外之𧰼乾為郊近水有沙坎為溝瀆為¶
　盜為血卦有其𧰼初之傳曰未失常无恒則失常矣¶
　二曰衍在中葢雖近險而胸中綽然寛裕徘徊而不¶
　遽進也三曰自我致冦言其輕進也敬慎不敗所以
<pb:KR1a0146_WYG_001-35a>¶
　戒也四曰順以聼以出自穴而言觸險而知懼穴人¶
　所安也出而不與之争安於命者也四之柔而得正¶
　也九五之陽剛中正所謂有孚光亨貞吉也人之有¶
　所需不能遽如其願也徃徃焦勞急廹飲食居處皆¶
　不得所安五之中正无將迎无意必安其日用飲食¶
　之常自適其適而已坎之維心亨也需有飲食之道¶
　故曰酒食穴所安也程子之言是也需之終故不言¶
　需而言入需之乆而得所安也小過五六公弋取彼
<pb:KR1a0146_WYG_001-35b>¶
　在穴是穴為栖息之所便安之地人之所欲也若據¶
　之而專己自肆安能終得所安乎三人下之三陽也¶
　上與三應陽性上進而急亦若需之乆故不待𨒪牽¶
　連而來客雖不速亦非无因凡客之突如其來者多¶
　訝之而三陽之剛非隂柔所能勝故敬之終吉九五¶
　當位其需也終當有為上无位入於穴則退處於隱¶
　僻之處而已无位之人易見欺凌敬則不大失易所¶
　為設卦以盡情偽也坎為隱伏故曰穴卦言需非䧟
<pb:KR1a0146_WYG_001-36a>¶
　於險也故彖言亨吉爻言无咎言貞吉言終吉此卦¶
　義也若如坎之入於坎窞則其辭必危安得終吉乎¶
雲上於天需君子以飲食宴樂¶
　雲能為雨必待隂陽之和无所為也凡人於時之當¶
　需或欲速躁進而不安飲食宴樂安之也不然則君¶
　子之志荒矣¶
䷅¶
訟有孚　訟上剛下險　&KR0004;六不永所　不永所事訟
<pb:KR1a0146_WYG_001-36b>¶
窒惕中　險而健訟訟　事小有言終　不可長也雖¶
吉終凶　有孚窒惕中　吉　九二不　小有言其辯¶
利見大　吉剛來而得　克訟歸而逋　明(忙)也不克¶
人不利　中(叶征)也終凶　其邑人三百　訟歸逋竄也¶
涉大川　訟不可成也　户无𤯝　六　自下訟上患¶
利見大人尚　三食舊徳貞　至掇(叶近斷)也中正(征)也不　厲終吉或從　食舊徳從上利渉大川入　王事无成　　吉也復即命
<pb:KR1a0146_WYG_001-37a>¶
于淵也　　　九四不克訟　渝安貞不失¶
復即命渝安也訟元吉以¶
貞吉九五中正(征)也以¶
訟元吉上訟受服亦不¶
九或錫之鞶足敬(居卿叶)也¶
帶終朝三褫¶
之¶
　險而健卦徳也以二體言一險一健两相遇未有不
<pb:KR1a0146_WYG_001-37b>¶
　訟者也以一卦而言内隂險而外剛狠亦好訟者也¶
　故名之曰訟所謂設卦以盡情偽也有孚訟之本也¶
　若无孚信而徒逞其虚誕之詞是譸張為幻奸民之¶
　尤其能免於刑戮乎惟有孚在我之理實可以自信¶
　而後可訟以求伸然即我之理直亦宜窒其忿激之¶
　念存警惕之心寅畏周慎平心和氣為之辯理以聼¶
　上之申斷若以理直而忿争或觸在上之怒或生意¶
　外之患皆足以敗事中吉者得其情理之平而止不
<pb:KR1a0146_WYG_001-38a>¶
　可過也此處訟之道也夫子以剛來而得中釋之葢¶
　論成卦之義則坎為險論處訟之道則中實為有孚¶
　需陽在上則位乎天位為光亨坎陽在下䧟於隂為¶
　窒坎為加憂為惕九二為得中終凶以上之已亢也¶
　利見大人以九五之中正也不利渉大川以實乘險¶
　健而䧟也訟而行險以僥倖自敗之術也卦皆有其¶
　𧰼故繫之詞夫聖人所以為訟計者如此乎反復詳¶
　盡也夫子於𤼵傳又𤼵明作事謀始之義人未有卜
<pb:KR1a0146_WYG_001-38b>¶
　訟而即遇訟者也苟有觀𧰼玩詞之功則不必卜而¶
　於訟也吉矣且可以无訟矣剛來已見易論¶
　初才弱位卑不好訟者也處訟之時不能无訟而不¶
　敢終訟凡好訟者或貪利或剛狠其始不慎遂牽連¶
　而不可解經年累月失業耗財後雖欲已而不可得¶
　傳故曰訟不可長也所以謹始也至於訟則自不能¶
　无是非争辯然初不好訟而比二應四或即平於鄉¶
　里或見直於有司其辯易明是以終吉也九二與九
<pb:KR1a0146_WYG_001-39a>¶
　五相值以剛敵剛當訟之時為訟上之𧰼上下天下¶
　之名分也而或干之罪之大者宜其不克也歸而竄¶
　伏於其邑葢亦自知其罪之不可逭矣然&KR0018;訟上之¶
　罪而逋逋而免非法也葢猶有後患之隨至焉凡人¶
　之好訟者未有不䘮其所有者也况訟上乎其邑人¶
　三百户非寡約自守也葢訟上而受削奪之禍所餘¶
　者僅此是自干罪也傳故曰患至掇也若其罔有悛¶
　心不至盡䘮其邑不止以其剛而居柔與四之不克
<pb:KR1a0146_WYG_001-39b>¶
　訟復即命同其歸而逋必能悔悟不敢終訟以抗其¶
　上故曰无𤯝周禮有削邑之罰所謂奪以馭其貧也¶
　坎本坤體又為隱伏一陽自外來處其中有逋竄之¶
　𧰼大有之三言公則二亦卿大夫之有采邑者坤為¶
　邑其數十井地之法以里為率&KR0341;以百計皆坤之數¶
　大田之詩倬彼甫田&KR0010;取十千王制方十里者為田¶
　九萬&KR0341;以田計户為九百戸坤又為虚邑陽實隂虚¶
　今曰三百戸葢削三分之二而餘一存一陽於二隂
<pb:KR1a0146_WYG_001-40a>¶
　之中是於坤數之中而得三百戸也王嗣輔之説傳¶
　義因之諸家或謂既竄則不株累其邑人因文解義¶
　雖若可通然不得卦之情與𧰼之意則何以必言其¶
　邑人而且曰三百戸是詞為贅設矣且逋而无患傳¶
　何以云患至又爻為敵剛故傳有自下訟上之解其¶
　餘諸爻當各以其位而言解者拘泥遂謂初與四訟¶
　二與五訟三與上訟是天下无不訟上之民而无等¶
　夷之訟矣六三柔不好訟食舊徳徳猶澤也坎之中
<pb:KR1a0146_WYG_001-40b>¶
　實於需於困皆為酒食於井為寒泉於節為甘泉源¶
　深流逺三據其上如公卿之苖裔守其先世之井疆¶
　餘澤安分自餋於物无争而乘承皆剛時見侵凌貞¶
　而亦厲葢不訟人而為人所訟者然柔而不争正如¶
　温飽之家畏威寡罪聼從上命不敢深較故終吉貞¶
　厲終吉各自為句爻辭如此者多不必以貞厲二字¶
　分屬上下傳曰從上吉與上應也敵剛者有患則應¶
　上者言矣或從王事二句坤爻辭重出九四位高剛
<pb:KR1a0146_WYG_001-41a>¶
　而不中亦好訟者也居上凌下於義弗克以剛居柔¶
　亦不敢終訟又宻比於九五中正之大人則亦不能¶
　自逞故始訟而仍順命但既剛而不中乾體又健則¶
　其即命也亦廹於不得已強制於一時而其剛愎倔¶
　強之心終不能自克故又為之戒曰宜變易其好訟¶
　之初心化其險狠之故智而以義制之以安其素分¶
　又貞固守之不易勿惑於人言而致後悔如是則吉¶
　矣甚矣忿之難懲而聖人之勸戒深也訟𫉬吉幸矣
<pb:KR1a0146_WYG_001-41b>¶
　未可以言元吉也九五位尊聼訟者也有陽剛中正¶
　之徳公與明兼之淑問如臯陶吉孰大焉周禮有諸¶
　侯卿大夫之訟上九在上而訟以訟受服訟之大者¶
　或者未定之詞剛而終訟无論不克即或克而受服¶
　其辱更甚指顧失之甚言訟之不可終也夫命服者¶
　所以彰有徳故可敬以訟受服尚足敬乎傳以服釋¶
　鞶帶乾為衣為圓離有文明之𧰼在腰腹之間帶之¶
　華美者也故困亦言赤紱鞶帶雖貴重之物而臨險
<pb:KR1a0146_WYG_001-42a>¶
　䧟隕墮不逺矣故有終朝三禠之𧰼上爻統全卦而¶
　取𧰼也三一陽爻之數易於訟之一事彖之詞繁而¶
　不殺爻已盡乎訟之情狀初下民之訟二犯上之訟¶
　三外侮之訟四凌下之訟上在位之訟爻於初則示¶
　之以訟不可永也二則戒之以上不可犯也三則示¶
　之以守舊之宜也四則示之以上命之不可違也上¶
　則戒之以訟不可終也諄諄戒諭无有師保如臨父¶
　母吉凶同患之意千百世猶將見之而訟之情偽无
<pb:KR1a0146_WYG_001-42b>¶
　不曲盡作易者其知盗乎傳所以嘆也¶
天與水違行訟君子以作事謀始¶
　天左旋水東注原不相合所以訟也葢其始之不慎¶
　也君子謀之於始所以絶其源也¶
䷆¶
師貞丈　師衆也貞正　初六師出以　師出以律失¶
人吉无　也能以衆正　律否臧凶　　律凶也在師¶
咎　　　可以王矣剛　九二在師中　中吉承天寵
<pb:KR1a0146_WYG_001-43a>¶
中而應行險　吉无咎王三　(冲)也王三錫而順以此毒　錫命　六三　命懐萬&KR0022;也天下而民從　師或輿尸凶　師或輿尸大之吉又何咎　　六四師左　无功也左次矣　次无咎　六　无咎未失常¶
五田有禽利也長子帥師¶
執言无咎長以中行也弟¶
子帥師弟子子輿尸使不
<pb:KR1a0146_WYG_001-43b>¶
輿尸貞凶當也大君有¶
上六大君有命以正功也¶
命開國承家小人勿用必¶
小人勿用亂&KR0022;也¶
　以一陽統衆隂於上為君之𧰼以一陽統衆隂於内¶
　為師之𧰼地中有水井地也古以田賦出兵車亦師¶
　之𧰼師所以征不服必己之正然後能正人之不正¶
　不正則為貪為忿為驕為黷武其凶可知故莫要於
<pb:KR1a0146_WYG_001-44a>¶
　貞三軍之命懸於將軍之手則任將要矣新進者輕¶
　而寡謀非如尚父之鷹揚方叔之壯猷安能勝任師¶
　行不无殺戮弔民伐罪則无咎不然雖吉而其咎大¶
　矣只此數字而千古行師之道盡矣傳曰以衆正衆¶
　不可恃也以之以正則王者之師矣剛中而應以九¶
　二言所謂丈人也剛則威克愛中則寛濟猛五應之¶
　則任之專羣隂應之則服者衆行險而順以卦徳言¶
　如湯武之師東征西怨南征北怨雖不无誅戮而民
<pb:KR1a0146_WYG_001-44b>¶
　從之矣吉又何咎乎九二為卦主彖皆為九二𤼵也¶
　然反之則如諸爻之凶故彖包爻義諸卦皆然¶
　初六師之始出也師出以律程子兼興師行師两義¶
　言為盡師以義動而有紀律則吉反是則凶於其出¶
　師之始觀之不待两軍相接而後勝負可决也卦之¶
　初上有只以其事言者初師之始上師之終又多就¶
　全卦以取𧰼有行險而順之𧰼又有衆䧟於險之𧰼¶
　惟視乎以律不以律而已人主之興師命將與將之
<pb:KR1a0146_WYG_001-45a>¶
　行軍皆在乎慎之於其始也九二一陽處羣隂之中¶
　軍帥之𧰼陽剛中正知勇全而恩威並濟彖之吉而¶
　无咎皆兼之矣處内卦之中亦運籌幃幄之𧰼傳曰¶
　承天&KR0194;也五為天位二上應六五君&KR0194;之為將克勝¶
　其任行師而吉也王三錫命五下應於二於其有功¶
　不待行賞之時於其師中即有錫命之榮也傳以懐¶
　萬&KR0022;釋之明其所以錫命之故征不庭而萬國享王¶
　厥功大矣卦之所謂王與大君即指六五王不在師
<pb:KR1a0146_WYG_001-45b>¶
　中无其𧰼有其位雖不中制恩威之命自天子出將¶
　將者也且大有之尊位臨之大君離之王六五之為¶
　君者多矣六三師或輿尸程傳訓衆主為合葢此爻¶
　又湏與六五參看弟子輿尸與長子帥師對言非任¶
　弟子何以致凶且辭皆豫戒若以輿尸為敗績則凶¶
　字為複矣自古行師凡大將之在軍中偏裨皆其統¶
　属无有敢違其節制者六三一爻與二同處内卦而¶
　踞其上復宻比之葢出於人君之所使如後世監軍
<pb:KR1a0146_WYG_001-46a>¶
　觀軍容使之𩔖所以能掣其肘觀於六五之弟子輿¶
　尸而傳曰使不當也則知弟子其所親匿之人出於¶
　君之所使即六三也然其才柔而志剛才柔則不勝¶
　軍旅之任志剛則自用以不中不正之人而逞其意¶
　見参謀幃幄一國三公不敗何待此其義也所以凶¶
　也凡行師兵權不一者徃徃致敗師任丈人則吉矣¶
　輿尸者意外也卦有是𧰼故或之疑之也訝之也四¶
　以柔處柔為得位坤體又順故左次无咎右為先左
<pb:KR1a0146_WYG_001-46b>¶
　為後乾為先坤為後左次非奔北也非退縮也葢持¶
　重而不敢輕進所以无咎行師之道與其冐進而喪¶
　師母寜詳審而後𤼵六五君位總六師而將將者也¶
　易凡言田皆田獵以田為田中葢沿王氏之誤恒九¶
　四言无禽此言有禽言田而當有𫉬也柔而得中非¶
　恃強以凌人師直為壯可以有功如田而有𫉬奉辭¶
　伐罪師出有名利執言也然必得其人而任之專乃¶
　可成功二五相應長子已帥師若又用弟子輿尸師
<pb:KR1a0146_WYG_001-47a>¶
　雖貞亦凶葢用長子而以弟子牽制之鮮有不敗者¶
　任長子者君任弟子者亦君也六五隂柔故戒之卦¶
　凡坤震或互坤震多言田言行師征伐車馬震動之¶
　𧰼又卦凡言禽皆坎𧰼一陽為身二隂附之為足言¶
　或作之又詩有執訊或遺偏旁也上六師之終飲至¶
　凱旋論功行賞之時功大者剖符分封功小者食邑¶
　承家无功者不得冒濫故曰以正功也小人勿用非¶
　即有功之臣也亦非封之而不用也夫古之將帥即
<pb:KR1a0146_WYG_001-47b>¶
　命卿也其簡任之乆矣小人之不可用長國家者之¶
　至戒何為於師言之又於師之終言之葢此小人即¶
　輿尸之弟子也不惟行師之時不可用即論功之時¶
　亦不可用此等小人善於忌人之功如東漢之諸常¶
　侍是也若聼其言則輕重倒置且賊害忠良功臣解¶
　體若使之冒功倖進則為害更不可言傳曰必亂&KR0022;¶
　也其為天下後世慮至深逺矣五為君位而命在卦¶
　終坤為開國互震為長子為承家隂䧟陽小人用事之
<pb:KR1a0146_WYG_001-48a>¶
　𧰼師之一卦始之出師終之振旅君之任將將之行¶
　軍莫不詳盡葢行師之龜鑑而戎行之韜畧也彖爻¶
　之吉皆以九二言卦𧰼隂多陽䧟兵凶戰危故爻屢¶
　戒其㐫聖人之情見乎辭矣¶
地中有水師君子以容民畜衆¶
　師比皆言井地有溝洫澮川而水有所容旱潦有備¶
　有非地而民有里居各有以為養矣¶
䷇
<pb:KR1a0146_WYG_001-48b>¶
比吉原　比吉也比輔　初六有孚比　比之初六有¶
筮元永　也下順從也　之无咎有孚　他吉也比之¶
貞无咎　原筮元永貞　盈缶終來有　自内不自失¶
不寜方　无咎以剛中　他吉　六二　也比之匪人¶
來後夫　也不寜方來　比之自内貞　不亦傷乎外¶
凶　　　上下應(雍)也　吉　六三比　比于賢以從¶
後夫凶其道　之匪人　六　上(叶常)也顯比窮也四外比之貞　之吉位正中
<pb:KR1a0146_WYG_001-49a>¶
吉九五顯也舎逆取順¶
比王用三驅失前禽(叶常)也¶
失前禽邑人邑人不誡上¶
不誡吉上使中也比之¶
六比之无首无首无所終¶
凶也¶
　九五一陽得位為上下五隂之所親比故曰比原初¶
　也孔成子筮立君亦以初筮為觧五為比主比吉為
<pb:KR1a0146_WYG_001-49b>¶
　所比者固吉比之者亦吉也原筮元永貞无咎言比¶
　之所以吉也凡比人者未有不審所從者也如筮焉¶
　元大也人之才徳出衆足以長人者元也九五以一¶
　陽首出於羣隂之中有剛中之徳位乎天位人誰不¶
　依歸之卦惟一陽舎比无可比者不待再計而决也¶
　若於初所審度見為元者而比之且專一永乆貞固¶
　而不二如是不特吉而且无咎也如高光之時羣雄¶
　僭竊識者知帝王之自有真故能垂名竹帛圖畫丹
<pb:KR1a0146_WYG_001-50a>¶
　青且又不特我之以為宜從也凡天下之不寜者方¶
　來而後焉者且凶也隂若无陽為之主未有能寜者¶
　也上下應殊方異域之君長莫不率從非但下順從¶
　也以隂陽之爻言隂從陽也後夫凶以爻位言上六¶
　處卦外又險之終有負固之𧰼後夫如云不來者耳¶
　聖人於人之悔過自新者未有不容納者也必不以¶
　其後也而拒絶之人之來也聼之不來也聼之非必¶
　兼並之也然聖人應天順人萬國來同不來而自為
<pb:KR1a0146_WYG_001-50b>¶
　雄長𫝑必即於慆淫殘虐一方亦王法之所必誅也¶
　如宻如崇如奄是也凡人臣之昧於擇主者皆後夫¶
　也萃與比相似萃有二陽故萃之情不專而五為萃¶
　主必有元永貞之徳乃得悔亡慮其有未孚也故不¶
　言筮而直言元永貞若比惟一陽正而且中已有長¶
　人之徳顯比而不求比而上下自應之人之比我與¶
　否何假於筮故吉无咎凶皆他人筮所比之占辭是¶
　萃之元永貞為致萃者言也比之元永貞為筮萃者
<pb:KR1a0146_WYG_001-51a>¶
　言也辭同而義異卦中如此者多比吉也比字衍比¶
　吉當在輔也之下¶
　五為主爻&KR0004;六最逺於五而其比也最先凡人於其¶
　初時相從之人未有不加意待之也凡人之初從於¶
　人者亦未有不輸其誠以結主知者也故曰有孚隂¶
　以應陽為孚如是則无咎傳曰比之初六非但舉其¶
　爻初六二字即與自内外比顯比同義葢惟其初所¶
　以吉也有他吉自其始而要其終也言果能即其初
<pb:KR1a0146_WYG_001-51b>¶
　之有孚而充積之事事无欺始終不二則終有他吉¶
　之來耳自外而來不期然而然意外之喜也初以全¶
　卦取𧰼坤為土為腹中虚有缶之𧰼虚中信之本卦¶
　之中虚直通於五積誠感通有盈缶之𧰼五獻之尊¶
　缶在門外下也為堂上所挹注積其誠以供上之任¶
　使也比者親厚之意况比之自内乎如椒房肺腑之¶
　親是也則愈為親匿而易流於洽比矣六二上應於¶
　五有中正之徳則貞而不自失矣三不中不正承乘
<pb:KR1a0146_WYG_001-52a>¶
　皆隂而又應上故曰比之匪人終流為小人之歸矣¶
　不亦傷乎二應五而四比五故二内比而四外比四¶
　柔得正故曰貞比易隣於私九五以一陽為羣隂所¶
　依歸有陽剛中正之徳開誠心布公道而人自順從¶
　之非邀結也其以禽取𧰼與師同天子之田不合圍¶
　前一靣不合入者徃後出者向前入者從人而順出¶
　者背人而逆王者至公无私人之從者撫之不從者¶
　不強如田之於禽順而入者取之逆而出者舎之也
<pb:KR1a0146_WYG_001-52b>¶
　此言其逺者也若其附近之邑人見上之人有中正¶
　之德亦皆&KR0013;无偏无陂之化而協於中不待告誡而¶
　自順之是其比上也不但革面且革心矣武王所謂¶
　予有臣三千惟一心比之至也傳故曰上使中也坤¶
　為邑為衆為順師禽在前比禽在後有其𧰼上六獨¶
　在卦外反乘乎五是不比於五而亦欲為人所比者¶
　所謂後夫也然以隂柔居上无无之徳不足以長人¶
　如此人而比之其後必有載胥及溺之患豈能有好
<pb:KR1a0146_WYG_001-53a>¶
　結局乎故爻言无首而傳以无終釋之所以凶也彖¶
　之後夫凶為上六言也以其不比於五也比之无首¶
　為比後夫者言也隂比於陽陽為首凡比人者皆隂¶
　也以隂比隂為无首比之者无終為所比者亦无終¶
　同歸於凶而已爻惟九五為比主為人所比者故曰¶
　顯比餘五爻比人者也故皆曰比之萃之上從五説¶
　體也比之上為後夫險體也¶
地上有水比先王以建萬國親諸侯
<pb:KR1a0146_WYG_001-53b>¶
　井地區分邱甸同成先王以封建方伯連帥大小相¶
　維而諸侯親睦矣¶
䷈¶
小畜亨　小畜柔得位　&KR0004;九復自道　復自道其義¶
宻雲不　而上下應之　何其咎吉　　吉也牽復在¶
雨自我　曰小畜健而　九二牽復吉　中亦不自失¶
西郊　　㢲剛中而志　　九三輿説　也夫妻反目¶
行乃亨(火剛叶)　輻夫妻反目　不能正室也
<pb:KR1a0146_WYG_001-54a>¶
宻雲不雨尚　　六四有孚　有孚惕出上徃也自我西　血去惕出无　合志也有孚郊施未行(杭)　咎　九五有　攣如不獨富也　孚攣如富以　(叶廢)也既雨既¶
其鄰上九處徳積載也¶
既雨既處尚君子征凶有¶
徳載婦貞厲所疑(魚記叶)也¶
月幾望君子
<pb:KR1a0146_WYG_001-54b>¶
征凶¶
　畜止也乾在下健而上進巽在上以巽順畜止之如¶
　畜君之畜六四以柔居柔為得位隂為小陽為大艮¶
　剛卦止體以剛畜剛故曰大畜巽柔卦順體以柔畜¶
　剛故曰小畜此名卦之義也健而不巽則不能入剛¶
　而不中則與物多忤志豈得行健而巽剛而得中如¶
　是則志得行畜之乆而必亨矣小畜尚柔剛健以卦¶
　徳爻位言然爻辭曰復自道則畜之者為以道非剛
<pb:KR1a0146_WYG_001-55a>¶
　健則順從矣四之志行正也但健而巽剛而得中耳¶
　以卦之才要其終而言則有必亨之理而有不然者¶
　時不同也葢隂陽二氣之交感必陽氣下降而後隂¶
　氣上升隂氣上升則陽復降而為雨東為陽方西為¶
　隂方雲皆乘風而升自東方則陽氣挾隂而上故隂¶
　陽和而雨自西方則隂氣徒升而不雨又泰之三隂¶
　則天地交小畜一隂則不能畜陽陽氣上升而散不¶
　能降而為雨擬之人事人主虚心求賢然後賢才登
<pb:KR1a0146_WYG_001-55b>¶
　進諌行言聼膏澤乃下於民若不量可而進未信而¶
　諌安能感通而有膏澤之施乎易之興也其於中古¶
　乎其當文王與紂之事耶如此卦是也自我二字文¶
　王葢自嘆其誠意之未孚不能使其君之一悟而一¶
　改也夫子釋之曰宻雲不雨尚徃也凡將雨之時多¶
　燥熱陽氣之下墜也今雲雖宻而尚徃則畜之未盛¶
　故陽氣散而不雨也自我西郊則隂唱而陽不和雨¶
　之施未行也隂雲之宻布太虚者山澤之氣故曰山
<pb:KR1a0146_WYG_001-56a>¶
　澤通氣屯之坎為雲需之坎為雲此卦互兌亦為雲¶
　一隂得位而上下應之為宻雲之𧰼巽為風互兌為¶
　西乾為郊風起自西方而雲亦升自西郊也¶
　&KR0004;九陽剛鋭進者也而上應於四為所畜而不進故¶
　曰復四柔而得正以巽順之道畜止乾健而初以陽¶
　剛得正亦能以道自制而即乎義理之安此不自用¶
　而舎己從人自勝之為強也又何咎乎九二剛中亦¶
　能安於所畜又與初同體若牽連而復不致自失其
<pb:KR1a0146_WYG_001-56b>¶
　中也三不中正近比於四勇於進而不顧其安者也¶
　而四不強制但以柔順畜之如説輿之輻使自不得¶
　行至於反目相争而不合則畜之難矣乾為大車為¶
　輪輻宜作輹車中伏兎銜軸運轉行則駕之止則説¶
　之隂爻中虚如輹空懸故曰説四為畜主故主四而¶
　言夫妻爻之隂陽也互離為目巽多白眼互兊亦仰¶
　巽若两人之反目三之躁進不安於畜反目而争然¶
　而非四之罪也三不中而四正身不行道不行於妻
<pb:KR1a0146_WYG_001-57a>¶
　子三之謂矣傳故曰不能正室也夫妻亦虚𧰼傳就¶
　而釋之以明咎之在三耳六四以巽順之道止陽之¶
　剛健者也以隂畜陽危道也正言讜論未必相從惟¶
　積誠感之從容諷諭婉而善入庻可轉移不致見傷¶
　所憂者可釋而已亦可告无咎矣所謂畜君者何尤¶
　也四居大臣之位上承九五四正而五中傳故曰上¶
　合志也互離下伏坎坎為血卦離為乾卦故曰血去¶
　互兊為説故曰惕出五為君位陽剛中正故樂有四
<pb:KR1a0146_WYG_001-57b>¶
　之弼違不惟有孚而且攣如交孚而无間也富以其¶
　噒忘其𫝑分之隆尊徳樂義愈有以奬臣子之忠順¶
　上卦以巽順畜下卦之剛健似不應反上畜九五然¶
　傳曰上下應爻辭則多本卦名如&KR0130;則六爻皆履臨¶
　則六爻皆臨遯則六爻皆遯此卦又以六四為主爻¶
　傳之上合志已有明文矣故諸爻皆本六四而言其¶
　位不同故畜之有難易畜又為畜聚巽為近利市故¶
　曰富上九畜極而通不雨者雨矣尚徃者處矣夫以
<pb:KR1a0146_WYG_001-58a>¶
　柔順畜陽之剛健此非知力之所能也惟尚徳者能¶
　任之也所謂徳至公而无私至誠而无妄方能承載¶
　而畜之也然以隂而畜陽此危道也雖正亦厲况既¶
　雨既處則是畜道已成雖以伊周之聖任則阿衡親¶
　則叔父或驚心於&KR0194;利或慨想乎明農而况餘人乎¶
　若忘乎盛滿之戒遂侵威福之權則隂之盛必疑於¶
　陽禍患將至君子於此時而徃是昧於盈虚消息之¶
　常必賈禍矣此古之明哲之士畏名𫝑而逺引也故
<pb:KR1a0146_WYG_001-58b>¶
　曰有所疑也博陸江陵終身秉政卒遺身後之禍皆¶
　不明於此爻之義者也一隂不能畜衆陽至於上九¶
　則畜之極隂入於陽得隂陽之和故曰既雨互兊也¶
　小畜互中孚中孚互歸妹故此三卦言月幾望而小¶
　畜凶歸妹吉中孚无咎何也葢月有盈𧇊日无盈𧇊¶
　𧰼懸乎日而義規乎月此卦與中孚皆互離有日麗¶
　中天之𧰼卦位坎離相對月自下望之不退讓則為¶
　日所蝕小畜上九亢而不正征則凶矣中孚得正惟
<pb:KR1a0146_WYG_001-59a>¶
　絶𩔖而比上乃得无咎善補過者也歸妹見坎互既¶
　濟月借日光有交光之𧰼故吉辭同而義異也㢲隂¶
　卦為婦¶
風行天上小畜君子以懿文徳¶
　巽風披拂烟雲變化星日光華君子和順積中英華¶
　𤼵外自有威儀文辭之美¶
䷉¶
&KR0130;虎尾　&KR0130;柔&KR0130;剛也　&KR0004;九素&KR0130;徃　素&KR0130;之徃獨
<pb:KR1a0146_WYG_001-59b>¶
不咥人　説而應乎乾　无咎　九二　行願也幽人¶
亨　　　是以履虎尾　&KR0130;道坦坦幽　貞吉中不自¶
不咥人亨剛　人貞吉　六　亂也眇能視中正&KR0130;帝位　三𦕈能視跛　不足以有明而不疚光明　能&KR0130;&KR0130;虎尾　也跛能&KR0130;不也　咥人凶武人　足以與行也¶
為于大君咥人之凶位¶
九四&KR0130;虎尾不當也武人
<pb:KR1a0146_WYG_001-60a>¶
愬愬終吉為于大君志¶
九五夬&KR0130;貞剛也愬愬終¶
厲上九視吉志行也夬¶
&KR0130;考祥其旋&KR0130;貞厲位正¶
元吉當也元吉在¶
上大有慶也¶
　　文王名卦之義以象而言古人之&KR0130;前後皆䕶其¶
　　足卦有&KR0130;𧰼故曰𧰼猶乎鼎井也柔&KR0130;剛以二體
<pb:KR1a0146_WYG_001-60b>¶
　　言大傳曰作易者其有憂患乎而憂危之詞至履¶
　　虎尾而極然以和説&KR0130;之雖剛猛如虎亦不至咥¶
　　人則世无不可歴之險矣夫易以陽為君子陽剛¶
　　者君子之道而以柔應剛徒免於禍何也曰所謂¶
　　陽剛者以其不屈於物欲故君子以自勝為強未¶
　　有以暴虎馮河為剛者也夫所&KR0130;者虎也有未可¶
　　以常理論者孔子之於陽虎桓魋是也文王當紂¶
　　之時亦内文明而外柔順剛中正以九五而言以
<pb:KR1a0146_WYG_001-61a>¶
　二體言之天至高澤至卑尊卑之分也有君臣之¶
　象焉故傳又𤼵此義大象亦以辨上下而言亦如¶
　他卦之推説時義也九五陽剛中正徳之至善者¶
　也以此&KR0130;至尊之位下皆説而應之又何疚焉此¶
　所以立千古為君之極也乾之剛健為龍亦為虎¶
　必以艮為虎而言兊錯艮反謬解卦義此來氏之¶
　妄也¶
　&KR0130;行也故爻皆以行為義素如素位而行之素處下
<pb:KR1a0146_WYG_001-61b>¶
　位卑率其現在所居之位而行不躁進不僭越如是¶
　則雖遇剛狠之人而亦不遭其忌刻又何咎乎初剛¶
　而得正也夫人之所以失其素&KR0130;者隨俗波靡焉耳¶
　故傳以獨行願也釋之九二剛而得中葢其胷中廣¶
　大寛平无偏陂反側之私如&KR0130;乎周道之坦夷无入¶
　而不自得其氣𧰼最為可味其曰幽人二在下卦蕭¶
　然物外不攖世患貞而吉也傳曰中不自亂葢由跡¶
　以推其心也六三之義至為難明葢爻傳一一釋之
<pb:KR1a0146_WYG_001-62a>¶
　今亦惟以傳釋之母庸作别解也三以柔居剛才弱¶
　志剛如𦕈能視而實不足以有明跛能&KR0130;而實不足¶
　以與行強不知以為知強不能以為能冒進犯難以¶
　是人而&KR0130;乎危險之途徒觸強暴之怒而賈禍鮮不¶
　及矣以一卦而論為説以應乾以一爻而論則以柔¶
　處剛而不中不正互㢲為覆兊適當口位乾為首&KR0130;¶
　其尾則首應有咥人之𧰼故曰位不當然三在下卦¶
　之上説以應乾有從王之𧰼以常時而論不宜犯強
<pb:KR1a0146_WYG_001-62b>¶
　暴之鋒以當官而論則患有不避或虎賁之臣急君¶
　父之難或介胄之士奮死綏之節效命捐軀豈避咥¶
　人之凶而臨難苟免乎爻固有兼兩義者言亦非一¶
　端也傳曰志剛以柔居剛外柔而内剛其志不屈也¶
　離為目在上半互在下眸子不中不正眇也互㢲為¶
　股兌為毁折股傷則行跛也以一隂而進犯三陽説¶
　以犯難忘其死也離為甲胃為弋兵武人之象三志¶
　剛故為武人之為四以剛居柔志柔故為愬愬之行
<pb:KR1a0146_WYG_001-63a>¶
　愬愬恐懼貌不攖其鋒也故終吉九五彖傳以中正¶
　言則為履帝位而不疚爻以履之位言則五在履前¶
　前行蹴物多見損傷傳故曰位正當也夬决也聖人¶
　之於事也熟思審處惟恐有失雖唐虞之廷不廢吁¶
　咈五以剛居剛事惟獨斷輕於自用馮權藉勢一於¶
　用剛則所遇无不摧䧟而下以説承之故雖貞亦厲¶
　上九舊説皆以為履道之成以視履考祥為一句其¶
　旋元吉為一句今按視履與素履夬履一例為一句
<pb:KR1a0146_WYG_001-63b>¶
　考祥其旋作一句讀元吉作占辭與諸卦同旋如環¶
　之旋轉一周也視履者遲廻審顧若人之行路自上¶
　視下擇地而蹈周旋蟻封庻无失足若任意𡨕行鮮¶
　不蹶矣上九履之終慎終如始不敢踈忽考察其行¶
　自始至終一一周盡事理无不安祥妥協如是則所¶
　行完美无有缺失不亦元吉而大有慶乎不然則亦¶
　安能无悔吝也是視履二字甚為着力爻辭意存警¶
　戒非言履道之成也乾為首離在下有俯視之象
<pb:KR1a0146_WYG_001-64a>¶
上天下澤履君子以辨上下定民志¶
　程傳備矣上下之分之夐絶未有若天澤者如是而¶
　後民志可定也¶
䷊¶
泰小徃　泰小徃大來　初九㧞茅茹　㧞茅征吉志¶
大來吉　吉亨則是天　以其彚征吉　在外也包荒¶
亨　　　地交而萬物　　九二包荒　得尚于中行¶
通也上下交　用馮河不遐　以光大(徒葢切)
<pb:KR1a0146_WYG_001-64b>¶
而其志同也　遺朋亡得尚　也无徃不復内陽而外隂　于中行　九　天地際也翩内健而外順　三无平不陂　翩不富皆失内君子而外　无徃不復艱　實也不戒以小人君子道　貞无咎勿恤　孚中心願也長小人道消　其孚于食有　以祉元吉中也　福　六四翩　以行願也城¶
翩不冨以其復于隍其命
<pb:KR1a0146_WYG_001-65a>¶
隣不戒以孚亂也¶
六五帝乙¶
歸妹以祉元¶
吉上六城¶
復于隍勿用¶
師自邑告命¶
貞吝¶
　泰之義彖傳已明夫天尊地卑者形也而其氣則丄
<pb:KR1a0146_WYG_001-65b>¶
　升下降而始泰君尊臣卑者分也而其志則君禮臣¶
　忠而始交不交則否天地萬物之情莫不如是矣又¶
　周繫辭只言人事而否泰亦天地之氣運天道人事¶
　一也故傳兼言之此彖傳諸卦上下徃來之義所自¶
　仿也¶
　初九泰之初君子進用之時而曰㧞茅者茅隂物小¶
　人之象上之三隂是也傳曰隂外否曰柔内皆指小¶
　人也茅一物也在泰指君子在否又指小人者泰之
<pb:KR1a0146_WYG_001-66a>¶
　時小人在外如茅之閉塞正路者皆拔而去之除其¶
　根盡其彚内卦純陽而无隂此君子可以有為之時¶
　故征吉夫聖世之於小人亦非必深惡而痛疾之一¶
　一討而誅之鋤而去之務盡其類也舉一仁而不仁¶
　者逺矣傳曰志在外也即外之小人也泰之時小人¶
　在外則君子彈冠而相慶也昔桓帝徴魏桓鄉人勸¶
　之行桓曰左右權豪其可去乎此物此志也九二剛¶
　而得中為泰之主故於此備言保泰之道包荒荒者
<pb:KR1a0146_WYG_001-66b>¶
　茅之象也小人雖在外亦皆使之各安其分各遂其¶
　生不苛求不窮治剛而得中也治小人過刻而被其¶
　反噬者多矣用馮河泰易溺於晏安憂盛危明夙夜¶
　匪懈不敢自暇自逸馮河者手足不稍休然後可濟¶
　稍休則溺矣故取以為象乾之健而不息也人以為¶
　泰而君子之憂危若渉深淵乾之惕也互兊為澤互¶
　震為動震動於澤之中有馮河之象不遐遺泰之時¶
　所統者衆所治者廣易於遺忘坤為衆而處外地之
<pb:KR1a0146_WYG_001-67a>¶
　逺而人之衆也剛健之精神有以周之庻事皆得其¶
　叙逺方皆從其化然後可以无慮二為卦主居中而¶
　運於外之𧰼朋亡三陽在内同徳相濟而非朋黨也¶
　陽剛之中正也中得兼正此四句只形容一個陽剛¶
　中正自治有不息之強而處事有精詳之羙於異己¶
　者有包荒之量而同己者无朋黨之嫌是不亦光大¶
　己乎以此保泰可以長治而乆安矣爻傳舉首尾以¶
　該全爻此例甚多无平不陂剛之自易而險也无徃
<pb:KR1a0146_WYG_001-67b>¶
　不復柔之自外而内也三在上下之間故傳曰天地¶
　際也泰乆則人心安肆聲色貨利將啟怠荒之漸小¶
　人得假之為倖進之階人事駁故天運亦駁亦惟盡¶
　人事以維持之艱則憂勤惕厲而不敢康也貞則自¶
　始至終而不敢怠也庻乎可以无咎矣天運循環亂¶
　極則治治極則亂治之機常開於極亂之時亂之萌¶
　常伏於極治之世平陂徃復此理勢之必然而不爽¶
　者所謂孚也苟自恃其已治已安驕泰日生不恤其
<pb:KR1a0146_WYG_001-68a>¶
　孚若曰是无足憂如是則平者陂而徃者復矣安能¶
　坐享泰之福乎此聖人所以深致其戒於否泰之間¶
　也勿字是設詞又易勿字多作不字解如勿藥有喜¶
　勿問元吉立心勿恒是也皆非禁止之詞語意正與¶
　有周不顯天命不佑行以哉同反詰之以决其无福¶
　若如舊説則為贅詞且聖人未有教人以勿憂而食¶
　其福者六四趙氏彦肅何氏楷皆以隂下交於陽為¶
　交泰為與傳義異卦象既以隂上升為交泰而爻義
<pb:KR1a0146_WYG_001-68b>¶
　又取隂下交為交泰則錯雜矣且不於此言小人之¶
　進則上六之城復於隍者誰階之厲乎爻傳曰皆失¶
　實也明指隂虚而言否泰以隂陽分君子小人但傳¶
　義以為自上而下不如本彖傳以内外而言為小人¶
　自外而復於内則得矣隣指上五二隂也小人嗜利¶
　當道消之時失勢處外隂虚不富之象夫否泰二卦¶
　三四两爻治亂之機也否可轉而為泰泰將流而為¶
　否故三戒以勿恤其孚而此爻亦即所謂孚也葢世
<pb:KR1a0146_WYG_001-69a>¶
　之治亂視乎君子小人進退之間而已一君子進則¶
　衆正盈廷一小人進則羣小得志泰至於四如豐所¶
　謂日中則昃也朝廷有晏安偷惰之漸而小人有可¶
　乘之機其乆處窮約窺伺閒隙飛揚跋扈欲逞其志¶
　葢未嘗一日而忘亦不約而同一朝得志則飛騰而¶
　入相繼而起殆反復之間耳甚可畏也豈可不思患¶
　而豫防之乎翩翩輕儇之態小人之情狀也六五以¶
　位而言是宜與九二同心一徳以保泰持盈者也何
<pb:KR1a0146_WYG_001-69b>¶
　以保泰亦曰任君子而已何以任之亦曰不以小人¶
　問之使柔之順乎剛不使隂之抗陽而順助乎陽而¶
　已矣故假帝乙歸妹以言之若以帝乙當九五之尊¶
　位而以歸妹為下應九二之象使柔之順乎剛也云¶
　爾如隂順乎陽不惟不害乎陽而且助陽以成造化¶
　之功天之所助者順也國家无疆之慶也何吉如之¶
　此爻正與三反不恤其孚則難食其福歸妹則受祉¶
　元吉不然帝乙歸妹已徃之事聖人何取焉然則曷
<pb:KR1a0146_WYG_001-70a>¶
　為不言去小人也曰卦有其時詞因乎象泰非夬也¶
　乾坤有隂陽之義泰有相交之情二五有相應之志¶
　卦有互歸妹之象故因而繋之詞焉耳且泰之時小¶
　人之跡未著不長之而已矣六五在三隂之中親暱¶
　於羣小降而下之使順事乎陽非其秉心之无偏孰¶
　能強其所不欲傳故曰中以行願也言六五之得中¶
　也是歸妹之取象猶剥之貫魚焉耳皆隂類也而説¶
　者乃以為帝女后妃之尊則固矣王姬下嫁其禮乆
<pb:KR1a0146_WYG_001-70b>¶
　矣但下嫁亦於諸侯帝乙或獨以賢如堯之釐降故¶
　重以訓誡之詞後世因傳其事不然何以獨稱帝乙¶
　如是則尤與卦象合其辭則已亡矣京房傳所載亦¶
　屬傅㑹或曰他卦六五柔得中以應在下九二之賢¶
　卦之如此而言者多矣况泰豈非上下志同明良遇¶
　合乎曰如是則必著交孚之美曷為以歸妹言之葢¶
　卦有其義之不可易而爻有其序之不可紊故曰初¶
　詞擬之卒成之終卦之乾坤已交不待至六五而後
<pb:KR1a0146_WYG_001-71a>¶
　交也彖合二體而言爻分内外始終之位與序而言¶
　故泰之初小人退而君子進二則治泰者也三則泰¶
　之極而因為之戒者也四則泰之將否而小人之將¶
　進也上則泰之極而為否也不應於五忽著泰交之¶
　盛也故蒙六四之意而言以為當此小人之勢欲張¶
　之時而能抑之使順乎陽使君子之道常長小人之¶
　道常消則庻乎泰可長保耳此文之序也夫平陂徃¶
　復者天道扶陽抑隂者人事極重不可反在識其重
<pb:KR1a0146_WYG_001-71b>¶
　而亟反之其所謂元吉亦云如是則吉耳乃泰乆則¶
　驕侈生驕侈生則小人日親而難退君子日踈而難¶
　進必至城復於隍而不可返是可慨矣上九處泰之¶
　終由一隂積而至三隂廢弛之乆積弱之勢如城之¶
　復於隍墮壊而不可振師以一陽為主三陽在下一¶
　國三公其命亂矣豈可背城借一以圖僥倖若下罪¶
　己之詔號呼求援或可再集其勢如後世徴勤王之¶
　師是也雖貞亦吝矣聖人於喪亂之餘猶為之畫救
<pb:KR1a0146_WYG_001-72a>¶
　敗之術甚矣其仁也城所以自固也復於隍則宗社¶
　為墟矣前人艱難拮据積累而成而後人覆敗之忘¶
　未雨綢繆之戒也爻於三戒之於四戒之終則噬臍¶
　何及以全卦而論為陽内隂外以爻位而論則隂上¶
　陽下以陽始而以隂終泰之所由以否也隍隂象城¶
　陽象陽在隂下為復坤為衆為師為邑有其象¶
天地交泰后以財成天地之道輔相天地之宜以左右¶
民
<pb:KR1a0146_WYG_001-72b>¶
　天地交則天施地生天地之道盡矣然陽常苦亢隂¶
　常苦伏聖人贊化育裁其過輔其不及使之常泰則¶
　隂陽和百物生而民生遂矣此天地之不能為而有¶
　待於人者也¶
䷋¶
否之匪　否之匪人不　初六㧞茅茹　㧞茅貞吉志¶
人不利　利君子貞大　以其彚貞吉　在君也大人¶
君子貞　徃小來則是　亨　六二包　否亨不亂羣
<pb:KR1a0146_WYG_001-73a>¶
大徃小　天地不交而　承小人吉大　也包羞位不¶
來　　　萬物不通也　人否亨　六　當也有命无¶
上下不交而　三包羞九　　咎志行也大天下无邦也　四有命无咎　人之吉位正内隂而外陽　疇離祉　九　當也否終則内柔而外剛　五休否大人　傾何可長也内小人而外　吉其亡其亡君子小人道　繫于苞桑
<pb:KR1a0146_WYG_001-73b>¶
長君子道消　上九傾否先也　否後喜¶
　否之義彖傳已明上下不交其志不同其為害遂至¶
　於天下无邦天地之生物者皆隂陽二氣然必陽氣¶
　下降而後隂氣上騰隂上則陽復下故地至卑也天¶
　至高也勢甚懸絶而二氣升降於中隂陽交則為和¶
　風甘雨而成生物之功人事亦然君至尊也臣至卑¶
　也君降心以求賢臣輸誠而无隠然後民情上逹朝
<pb:KR1a0146_WYG_001-74a>¶
　廷之膏澤下逮否之時君驕臣謟小人間之朝无啟¶
　沃之益下情无由上達隂陽不交則造化之理息君¶
　臣不交則治化之理乖聖人於否泰二卦特揭君子¶
　小人道之消長此世之所由以否泰也亂非降自天¶
　生自小人人君亦何樂乎小人而用之乎彖之匪人¶
　比爻辭重出¶
　初六取象與泰同葢猶是在外之小人也向也㧞去¶
　之而在外今也拔引而在内耳非夫翩翩不富以其
<pb:KR1a0146_WYG_001-74b>¶
　隣者耶向也徃而今也復則勿恤其孚者有以致之¶
　也小人之在外也君子以征為吉小人之在内也君¶
　子以貞為吉自守其正時雖否而道則亨也否則疑¶
　於不亨矣故曰吉亨易未有以貞吉亨許小人者或¶
　曰拔茅為小人貞何以指君子曰㧞茅茹以其彚者¶
　否之象貞者君子之所以處否也二亦大人小人並¶
　言當否之初猶可為也傳故曰志在君也小人植私¶
　樹黨假君之威權以自私忘君者也君子之貞不苟
<pb:KR1a0146_WYG_001-75a>¶
　同於小人慮君之為小人&KR0774;也嗚呼人主莫不以阿¶
　諛者為愛我而弼違者為拂我也亦孰知其志之惓¶
　惓乎君子小人之進退乃否泰之由故皆於初爻言¶
　之且爻有其序若不於此爻言小人之進二之包承¶
　者何以突如其來也泰之九二所以保泰也否之六¶
　二所以釀否也包承者无論是非曲直而一味阿諛¶
　順從具曰予聖誰知烏之雌雄小人之所由以吉也¶
　大人不然是非之數必分剖焉而不敢包也可否之
<pb:KR1a0146_WYG_001-75b>¶
　間必以其道焉而不敢承也則與衆忤矣此其所以¶
　否也然而其道亨矣不愧不怍胷中浩然直氣常伸¶
　而不屈不亦亨乎彼小人者枉之生耳是故吉者君¶
　子與小人共焉者也富貴顯榮之途有君子焉有小¶
　人焉若夫吉而元吉而无咎而亨則君子所獨也否¶
　泰者時也君子小人所共處焉者初之貞吉二之否¶
　亨君子之所以處否也初之時君子之貞猶有吉也¶
　至於包承則君日驕而臣日謟吉在小人不利君子
<pb:KR1a0146_WYG_001-76a>¶
　貞矣將委蛇以從時乎抑亡身而賈禍乎從時喪道¶
　亡身无益時既否則君子之道亦否儉徳避難否乃¶
　亨也不否則不亨矣傳曰不亂羣也潔身逺引不亂¶
　羣於小人也他卦二五相應為吉否之時不相交故¶
　大人否小人則曲意順承乎上故吉而非其道之相¶
　交也故並言之包承者猶知有恥也至於包羞則辱¶
　身賤行可羞可辱之事无不包而受之吮癰䑛痔无¶
　所不為葢至是而亷恥道喪世事至此尚可問乎包
<pb:KR1a0146_WYG_001-76b>¶
　承指其外包羞斥其内六三當否之時隂柔不中不¶
　正小人之尤更甚於二故曰位不當也初與二猶君¶
　子小人雜處故言貞吉言否亨至三則皆小人矣皆¶
　附於小人矣故只言包羞初之吉亨也二之否亨也¶
　位在下也四在大臣之位无可去之理欲轉否而為泰¶
　非去小人不可然是小人也已據乎其内城狐社鼠¶
　猝去為難若一於用剛此蕭劉所以見制於小人¶
　也夫大臣之道以格君心為本四以剛處柔宻比於
<pb:KR1a0146_WYG_001-77a>¶
　五居得為之地其潛孚黙運沈幾觀變亦必有道矣¶
　故能開悟君心使曉然於邪正之分而申彰癉之令¶
　夫威福之權操之自上而或干之鮮有能終者矣有¶
　命則除姦去邪皆將順其羙而无偪上之嫌不惟在¶
　己无咎同類者亦皆蒙其福疇以三陽而言泰之以¶
　其隣羣小思逞也否之疇離祉衆正獲安也傳曰志¶
　行也進賢退不肖四之志也以剛居柔而後志得行¶
　也命命令否泰雖氣運而挽回則在人事委之天命
<pb:KR1a0146_WYG_001-77b>¶
　則无頼乎人事之維持矣夫人臣而欲轉否為泰則¶
　有幸不幸焉若人主以陽剛中正之徳撥亂反正則¶
　為所得為誅元惡斥羣小反亂政民安而身亦安否¶
　可休而吉可知也非陽剛中正之大人其孰能之然¶
　當轉否為泰之時前此之覆轍不逺目前之侈泰易¶
　生故其憂勤惕厲日厪危亡之慮所以能基命宥宻¶
　挽回氣數固結人心也乾為乾惕互巽為木桑又柔¶
　木苞本也當否之時小人殘賊之餘如桑之枝葉已
<pb:KR1a0146_WYG_001-78a>¶
　被蠶食惟固其根本則天命人心永頼之矣巽木入¶
　土苞桑永固有其象上九統全卦之象而言五曰休¶
　否否之方休也至上則否之終小人皆逺跡稗政盡¶
　革除上純陽而下純隂如自上而傾之以卦而言則¶
　隂内陽外以爻而言則陽上隂下傾否也先隂後陽¶
　先否後喜也以隂始以陽終否之所由以泰也¶
天地不交否君子以儉徳避難不可榮以禄¶
　否塞之時小人道長隂内則陽外君子安於貧賤韜
<pb:KR1a0146_WYG_001-78b>¶
　光飬晦以避難也豈爵禄之榮可能誘致乎¶
䷌¶
同人于　同人柔得位　初九同人于　出門同人又¶
野亨利　得中而應乎　門无咎　六　誰咎也同人¶
渉大川　乾曰同人同　二同人于宗　于宗吝道(叶透)¶
利君子　人曰同人于　吝　九三伏　也伏戎于莽¶
貞　　　野亨利渉大　戎于莽升其　敵剛也三嵗¶
川乾行也文　高陵三嵗不　不興安行也
<pb:KR1a0146_WYG_001-79a>¶
明以健中正　興　九四乘　乘其墉義弗而應君子正　其墉弗克攻　克也其吉則(征)也惟君子　吉　九五同　困而反則也為能通天下　人先號咷而　同人之先以之志後笑大師克　中直也大師¶
相遇上九相遇言相克¶
同人于郊无也同人于郊¶
悔志未得也
<pb:KR1a0146_WYG_001-79b>¶
　同人之義傳以柔得位得中釋之非謂五陽争同一¶
　隂也如是則淫濫之媒争奪之禍而亦豈所以為訓¶
　乎傳不曰上下應而曰應乎乾葢同人不取私應六¶
　二得中得正上應九五乾爻如人心之虚明具大中¶
　至正之理而合乎天理之公者也南海北海之異此¶
　心此理之同公則一私則萬殊舎理而言同未見其¶
　能同也或情好意見之相合同於一二人不能同於¶
　千萬人若夫天理之公蕩蕩平平正直毫无委曲蔽
<pb:KR1a0146_WYG_001-80a>¶
　匿之私如天日之光明洞徹萬物皆相見所謂同人¶
　於野也如是則開誠布公人誰不樂與我相同豈不¶
　亨乎以此而濟險難同心共濟又何不利之有葢得¶
　道者多助也傳曰乾行也乾健也義理人心所同具¶
　亦人心所同然惟其蔽於有我之私便分畛域行多¶
　阻滯若天理之公亦安徃而不亨不利乎易以知險¶
　流行无滯天日之行一日一周天行之健而利渉之¶
　象也同人之時公道昭明君子之道見信於天下也
<pb:KR1a0146_WYG_001-80b>¶
　否受之以同人否則不利君子貞同人則天下之志¶
　通矣故利君子貞傳以卦徳釋之文明則不蔽於私¶
　人情物理无不洞悉健則不累於欲欲立欲達取懐¶
　而予中正則无過不及而人易知易從備是徳者其¶
　惟君子乎夫人己之間有間隔則不通不通則不同¶
　君子无我君子之志即天下之志天下之志即君子¶
　之志如夫子之老安友信少懐豈不謂之大同乎此¶
　君子之貞所以利也非小人之苟同也惟君子為能
<pb:KR1a0146_WYG_001-81a>¶
　通天下之志忠之所以能恕也同人曰衍文同人於¶
　野亨下有闕文¶
　卦名同人而爻言於門於宗伏莽乘墉大師相克相¶
　矛操戈黨同伐異若是其不同者何也葢此心此理¶
　无有不同而人多蔽於一己之私或執意見而不化¶
　或好勝而不能自克相傾相軋而未有己人世之所¶
　以多故也聖人出而整齊化道之則亦非易易也故¶
　極其不同而卒歸於同理之所以无二也初陽剛得
<pb:KR1a0146_WYG_001-81b>¶
　正然不可溺於卑近惟出門同人則合乎人心之公¶
　而非一人一家之私見又誰得而咎之六二同人於¶
　宗而初宻比之離中虚於豐為家在困為宫於暌為¶
　巷初在内卦之下故教之以出門同人二與五為正¶
　應而下繋於初上比於三不能出門而上同於九五¶
　之中正吝道也以其同體故曰宗睽取其合故噬膚¶
　而无咎同人貴无私故於宗而有吝也三重剛不中¶
　剛愎自用而不樂與人同者也二之同人於宗者私
<pb:KR1a0146_WYG_001-82a>¶
　也宻比之而與上為敵而欲攻之以下傲上不敢顯¶
　攻而戎心伏於隱㣲未嘗一日而忘人情苦不自知¶
　故每恃己之長以攻人之短三之不中不正不勝其¶
　忿疾者意見之偏識趣之卑也然上之位高俯而臨¶
　之三之伏戎如見其肺肝然登高而呼以覺其迷然¶
　後知前此之非其心安焉客氣潛消隱恨亦平而伏¶
　焉者不興矣葢意見之偏化而實理見矣三嵗不興¶
　則乆而自化安於在下之分也互巽為高離下伏坎
<pb:KR1a0146_WYG_001-82b>¶
　為盗為隱伏伏戎也象不取伏而此爻辭言伏羲圖¶
　天地定位文圖離上坎下故惟此四卦偶取此象不¶
　例他卦他爻乾為郊互巽為茅郊原草莽之象四剛¶
　而不中與下為敵據在上之勢攻之如乘其墉人不¶
　敢不畏從然以上凌下強人從己於義為有𧇊矣四¶
　以剛居柔義能自克始雖憤其異己終覺公正之理¶
　不可易攻之非義也困而自反於天則之安則以義¶
　服人人亦終服之是以吉也葢去其好勝之念而人
<pb:KR1a0146_WYG_001-83a>¶
　己之界渾矣離中虚有墉象解互離亦曰墉葢三四¶
　两爻之於初上剛與剛相敵故其象如此九五以剛¶
　中之徳覺世牖民如皇極之敷言如聖賢之立教一¶
　道徳而同風俗有同人之責者也若任其偏黨反側¶
　則人自為説國異政家殊俗安得謂之大同乎然人¶
　方溺於偏見之私二之吝也三之伏莽也四之乘墉¶
　也各逞其臆見而不相下九五以中直覺之其私吝¶
　蔽錮反拂逆而悲歎然義理人心之所同然及其一
<pb:KR1a0146_WYG_001-83b>¶
　旦憬悟乃恍然有得不勝欣喜如徐方之來同徐子¶
　之憮然是也所謂先號咷而後笑也大師克相遇明¶
　所以先號咷後笑之故此中直之理自古聖賢所垂¶
　之大訓賢人君子所共遵一人之私見豈能敵衆正¶
　之公論葢理到之言不得不服也相遇言相合也傳¶
　曰言相克也克而服之然後遇也孟子之於楊墨許¶
　行周公之於多士多方皆用大師也聖人非必強人¶
　之同己在我者天理之公在彼者邪僻之私不忍其
<pb:KR1a0146_WYG_001-84a>¶
　䧟溺欲同即乎天理之安且明其道於天下萬世也¶
　先號咷而後笑與旅爻辭相反旅人先樂後憂同人¶
　先異後同旅互兊又互巽巽亦覆兊凡笑者多仰其¶
　口號咷者多俯其口故旅為先仰而笑後俯而號咷¶
　之象同人互巽先俯而號咷也然有應於上應上則¶
　仰如人之在下者自上呼之則仰而應如𪔂初之應¶
　上亦為顛趾故為先號咷而後笑之象大師之克號¶
　咷也相遇後笑也此亦全卦之象五位尊處大同之
<pb:KR1a0146_WYG_001-84b>¶
　世㑹極歸極出門者來同伏戎者不興乘墉者弗克¶
　无徃不同不獨同宗者相應也只以二五言同反私¶
　而隘矣卦伏師陽大隂小師以衆同人以徳故曰大¶
　師爻辭言大師故偶取伏象與伏戎同天地日月相¶
　對故坤不伏乾坎不伏離上下之位也非如來氏之¶
　言錯卦也上九高而无位孔孟之立教鄒魯不見知¶
　而不悔也聖人之心欲與天下賢人君子同心同徳¶
　以斯道覺斯民不得已而與其門弟子明其道於寛
<pb:KR1a0146_WYG_001-85a>¶
　閒寂寞之濵非其志也傳故曰志未得也乾為郊夫¶
　同人聖人无我之學也孟子所謂善與人同程子所¶
　謂廓然而大公也不於宗而於門宜舎己從人兼聼¶
　並觀也又宜去其隱㣲忌刻之私所謂伏戎也並去¶
　其好勝之念所謂乘墉也然後有以化其偏黨反側¶
　之私而即乎蕩平正直之王道所謂同人於野也此¶
　爻之序也¶
天與火同人君子以類族辨物
<pb:KR1a0146_WYG_001-85b>¶
　火光上同於天其明相燭於同之中可見其不同同¶
　一人也而族姓不一同一物也而材質各殊君子類¶
　之辨之使各得其所各適其用而已无不同矣¶
䷍¶
大有元　大有柔得尊　初九无交害　大有初九无¶
亨　　　位大中而上　匪咎艱則无　交害也大車¶
下應之曰大　咎　九二大　以載積中不有其徳剛健　車以載有攸　敗也公用亨
<pb:KR1a0146_WYG_001-86a>¶
而文明應乎　徃无咎　九　于天子小人天而時行是　三公用亨于　害也匪其彭以元亨　　　天子小人弗　无咎明辯晳¶
克九四匪也厥孚交如¶
其彭无咎信以𤼵志也¶
六五厥孚交威如之吉易¶
如威如吉而无備也大¶
上九自天祐有上吉自天
<pb:KR1a0146_WYG_001-86b>¶
之吉无不利祐也(亨與享同)¶
　五陽一隂之卦在上下者為姤為夬在三者取履在¶
　四者曰柔得位而上下應之在二者曰柔得位得中¶
　而應乎乾在五者則曰柔得尊位大中而上下應之¶
　明乎一隂之卦其最善者莫過於大有也比雖剛中¶
　而上下應然所有者羣隂也大有所有者陽也故曰¶
　大有應天時行則天日之象也日麗天而寒暑晝夜¶
　順天時行聖人之上律天時亦猶是也釋所以元亨
<pb:KR1a0146_WYG_001-87a>¶
　之故¶
　初九无交害傳曰大有初九无交害也語意與比之¶
　初六同惟其初也未曽交渉世事所以无害凡有之¶
　初有得其正原非其咎若滿而溢若驕而奢則有咎¶
　耳惟小心敬慎庻可守而勿失故曰艱則无咎戒之¶
　於其始也大車以載能任其所有也乾與坤相配之¶
　卦也乾為艮馬坤為牝馬坤為車則乾為大車矣坤¶
　之為車虚中之象乾之為車積中之象離為牛任載
<pb:KR1a0146_WYG_001-87b>¶
　而行有攸徃也有攸徃積而能散也所有者不於室¶
　而於車不畜於内而徃於外所以无咎也所以不敗¶
　也二中實故於二言之九三處下卦之上積其所有¶
　不可自私凡人臣之輸其所有於上非懼其盈也分¶
　也義也禮也九三以其位言在下卦之上公也當大¶
　有之時輸所有於上乃其位之當然以其爻之徳而¶
　言則重剛而不中當大有之時自恃其所有為貪戻¶
　之小人矣如是則愆於禮義而不循其分其能免於
<pb:KR1a0146_WYG_001-88a>¶
　不庭之罰乎故傳曰小人害也離為王五在尊位二¶
　應之上與四比之三在下卦之上處應比之外故又¶
　有此象彭程傳引詩訓為盛大是也九四近君剛而¶
　居柔有明體故不敢自居其有夫人臣之高爵厚糈¶
　何一非天家之賜而乃以為己有擁之以自私利令¶
　智昏豈能終保其所有乎傳故曰明辯晳也六五柔¶
　得尊位虚中而上下應之故曰厥孚交如柔順中正¶
　至虚至明故能兼得羣賢之輔契合无間傳曰信以
<pb:KR1a0146_WYG_001-88b>¶
　𤼵志中虚信之本信存於中則誠意所孚自交合而¶
　志同上開誠布公以待下則下亦精白一心以奉上¶
　上𤼵下之志也豐之六二積誠感孚下𤼵上之志也¶
　五離明得中其非一於柔而不足於威可知矣居尊¶
　位而明不必用威而人自畏之故威其所自有也凡¶
　曰如者皆形容之詞夫子恐人誤以為作威也故曰¶
　易而无備易如易簡之易葢虚明柔中之徳中懐洞¶
　徹毫无城府坦率平易推心置腹无所疑忌而人自
<pb:KR1a0146_WYG_001-89a>¶
　畏服非慮人之欺慢而故為威以惕之也有意為威¶
　則流於猛矣天下有文明之主而人有不畏之者乎¶
　不然雖威亦慢矣凡卦之上爻多變如大有之極恐¶
　不能終其有然如此者多屬隂爻而卦徳有未善大¶
　有至上九而離體全以人心之虚明合乎天理之公¶
　則自天祐之乃能終保其有豈人之智力所能強據¶
　者乎合全卦以取象也諸卦上爻統一卦之全象而¶
　言者甚多不獨大有也大有一卦皆不私其有初即
<pb:KR1a0146_WYG_001-89b>¶
　思其艱三則享於上四則匪其彭二之大車以載雖¶
　積中而有攸徃非積之以自封也聖人之意可知矣¶
火在天上大有君子以遏惡揚善順天休命¶
　火在天上无㣲不燭惟天聰明福善禍淫天命弗僭¶
　君子徳明惟明天命天討凡以順天休命而已¶
䷎¶
謙亨君　謙亨天道下　初六謙謙君　謙謙君子卑¶
子有終　濟而光明地　子用渉大川　以自牧也鳴
<pb:KR1a0146_WYG_001-90a>¶
道卑而上行　吉　六二鳴　謙貞吉中心天道𧇊盈而　謙貞吉　九　得也勞謙君益謙地道變　三勞謙君子　子萬民服也盈而流謙鬼　有終吉　六　无不利撝謙神害盈而福　四无不利撝　不違則也利謙人道惡盈　謙　六五不　用侵伐征不而好謙謙尊　富以其鄰利　服也鳴謙志而光卑而不　用侵伐无不　未得也可用
<pb:KR1a0146_WYG_001-90b>¶
可踰君子之　利　上六鳴　行師征邑國終(諸良叶)也　　謙利用行師　也¶
征邑國¶
　一陽五隂之卦在上下者為剥為復在二五者為師¶
　為比在中二爻則一陽出於上為豫一陽止於下為¶
　謙此成卦之由也謙亨言謙有亨之道也凡滿則招¶
　損乆而盈則𧇊惟君子能體謙之道故有終也傳曰¶
　天道下濟而光明地道卑而上行言謙之所以亨也
<pb:KR1a0146_WYG_001-91a>¶
　立天之道曰隂與陽一隂一陽之謂道一陽在下卦¶
　入於地中天道之下濟也一陽在下卦之下為復陽¶
　氣之自下而上也一陽在下卦之上為謙陽氣之自¶
　上而下也三四两爻天地之際也故曰下濟坤在上¶
　卦地道之上行也地之在上非以其形以其道也山¶
　澤通氣地之氣駕山而上以通於天天道不下濟地¶
　道不上行則上下不交而為否一陽下濟然後三隂¶
　上行下濟謙也上行亨也下濟上行泰之象也故泰
<pb:KR1a0146_WYG_001-91b>¶
　亨而謙亦亨也陽明而隂暗一陽在五隂之中則愈¶
　顯其光明天道下濟則為和風甘雨而𤼵育萬物豈¶
　不光明此天理之自然天地所不能外而况於人乎¶
　天道地道鬼神人道皆推言謙之必亨也尊而光卑¶
　而不可踰皆指九三一爻而言一陽在三隂之下謙¶
　也而其道則甚尊而光雖卑而實天則之不可易人¶
　孰不仰其盛徳乎此君子之所以有終也¶
　謙謙處下卦之下慮以下人虚以受益君子之行也
<pb:KR1a0146_WYG_001-92a>¶
　渉川者競渡君子處後而不爭凡事如此吉之道也¶
　謙義者若以險難言則為需矣牧養也矜躁悉平㴠¶
　飬其徳性也艮互坎有其義亦有其象六二鳴謙柔¶
　得中得正和順積中而見於容貌詞氣之間自不可¶
　得而掩其謙也无過不及貞而且吉者也夫謙未有¶
　不見於外者也二由中以達外則非聲音笑貌也傳¶
　故曰中心得也九三獨言勞謙者葢一陽為衆隂之¶
　所歸依天道下濟然後隂得以成嵗功溥美利於不
<pb:KR1a0146_WYG_001-92b>¶
　言其勞大矣而在下卦故曰勞謙謙難有勞而謙更¶
　難有勞而伐不惟喪厥功且未有能終者惟不伐而¶
　天下莫與争功此彖傳所謂尊而光卑而不可踰者¶
　也彖言君子有終而爻歸之九三有以也夫傳曰萬¶
　民服也亦以一陽為衆隂之所順從也六四處得其¶
　位上承六五柔順之君下乘九三勞謙之臣皆相孚¶
　无間界乎上下之際𤼵舒其謙如手之揮散乎物周¶
　旋而无失所以无不利也撝謙與鳴謙勞謙一例无
<pb:KR1a0146_WYG_001-93a>¶
　不利在撝謙之下誤在前九五不富以其隣與泰之¶
　六四同彼言於四為羣隂欲復之象此言於五為柔¶
　順虚中人心順從之象彼之不富失實也此之不富¶
　有若无實若虚也彼之以其鄰同惡相濟也此之以¶
　其鄰懿徳同好也五在高位而不富高而不驕也其¶
　以侵伐言如以射明君子之無爭也謙之為道處後¶
　而不爭天下之至爭者莫如征伐而亦利於用謙行¶
　師而不用謙則為忿兵驕兵故益以贊禹如湯文之
<pb:KR1a0146_WYG_001-93b>¶
　以大事小漢文帝之於尉陀晉文公之於原皆得謙¶
　道者也行三軍者臨事而懼暴虎馮河鮮不敗矣夫¶
　至於征伐而猶利用謙則亦无徃而不利矣其曰侵¶
　伐一陽行於衆隂之中坎為隱伏有其象亦聊以示¶
　薄伐焉耳亦謙意也卦互師坤互震卦於此多言征¶
　伐傳曰征不服也不富以其鄰非利其有也征不服¶
　耳聖人非強人之服我天道惡盈彼其淫用匪&KR0212;正¶
　天討之所必加我之征伐亦以順天休命彖傳所謂
<pb:KR1a0146_WYG_001-94a>¶
　謙尊而光可知不是一味謙謹以博長厚之名也上¶
　六位高而易亢以全卦之象而言地之卑反據乎山¶
　之上高慮其危益鳴其不安傳故曰志未得也與六¶
　二辭同而義異東坡以陽唱隂和為鳴於義无取謙¶
　不言應比葢凡物虚則鳴六二虚中而鳴𤼵之於内¶
　也上六居高而鳴揚之於外也其曰利用行師征邑¶
　國非謂志有未得而行師以&KR0165;其忿也邑者私邑國¶
　亦屬國如文王為西方諸侯之長大畏小懐是也故
<pb:KR1a0146_WYG_001-94b>¶
　皆得而治之夫我之自處以謙可告无罪而其私屬¶
　或即慆淫或為患友邦亦我之責豈得已哉征之欲¶
　其同歸於正也邑國與征不服有廣狹之分爻位異¶
　也他人只侵伐所屬則明正其罪矣其以行師言易¶
　徃徃舉其大者以包小常人有常人之用如子弟奴¶
　僕之得罪鄉黨鄰里者與之大杕則其事立平夫不¶
　惟自治而兼戢其下此謙之極亦謙之終也¶
地中有山謙君子以裒多益寡稱物平施
<pb:KR1a0146_WYG_001-95a>¶
　地中有山裒聚其多之象積而能散將以益寡使如¶
　地之平也皆以象言也¶
䷏¶
豫利建　豫剛應而志　初六鳴豫凶　初六鳴豫志¶
侯行師　行順以動豫　　六二介于　窮凶也不終¶
豫順以動故　石不終日貞　日貞吉以中天地如之而　吉　六三旴　正也盱豫有况建侯行師　豫悔遲有悔　悔位不當也
<pb:KR1a0146_WYG_001-95b>¶
乎天地以順　　九四由豫　由豫大有得動故日月不　大有得勿疑　志大行也六過而四時不　朋盍簪　六　五貞疾乘剛忒聖人以順　五貞疾恒不　也恒不死中動則刑罰清　死　上六𡨕　未亡也㝠豫而民服豫之　豫成有渝无　在上何可長時義大矣哉　咎　也¶
　剛應而志行順以動卦之所由名也惟其順動故利
<pb:KR1a0146_WYG_001-96a>¶
　建侯行師詞之所由繫也順乎天理合乎人情亦何¶
　事不利建侯行師以其大者言也五隂皆應一陽震¶
　為長子主器帥師坤為邑國為衆有其象故建侯行¶
　師兼而言之一陽之動而衆隂應之雷始聲而衆蟄¶
　駭陽氣之舒也雷之出于地亦順時而動不能違也¶
　日月四時皆順也刑罰民之所悲傷也順則各當其¶
　理各得其情而民心服矣見順動之无徃不宜也卦¶
　凡震多言刑獄動順乎時為豫故曰時義
<pb:KR1a0146_WYG_001-96b>¶
　卦取順動之義言所由以豫也故其詞吉爻以樂豫¶
　而言爻位有當不當則豫之有正不正故詞有凶有¶
　吉初六位處卑㣲與四懸隔處豫之時而相應小人¶
　得志趾高氣揚狐假虎威鮮不及矣傳故曰志窮凶¶
　也謙虚則鳴豫虚而應實亦鳴鳴謙則吉鳴豫則凶¶
　人之於豫惟耽樂之從不能自守以正則流俗波靡¶
　日相徴逐遂流蕩亡返六二得中得正介然獨立堅¶
　確之操如石之硜硜不可移易其在詩曰好樂無荒
<pb:KR1a0146_WYG_001-97a>¶
　良士瞿瞿六二有焉所以貞而吉也互艮為止為石¶
　晏安鴆毒人至於自圖安逸則已為從欲之危况又¶
　希冀非分乎四為豫主三宻比於四不中不正有望¶
　恩幸澤之想故曰盱豫夫人惟勤苦所得可以安享¶
　故頥惟求自飬若仰鼻息於他人我之自失已多有¶
　悔必矣惟速悔乃可悔遲則將自取辱矣凡盱者皆¶
　半閉其目互半離白眼在上盱之象九四為動主上¶
　動而下順之剛動而柔應之故曰由豫四以一陽而
<pb:KR1a0146_WYG_001-97b>¶
　衆隂應之人心歸附大有得也居大臣之位當由豫¶
　之任有偪上之嫌所以不能无疑也然人臣之義惟¶
　干權市恩有邪心焉則罪之大者若承流宣化通達¶
　下情使上之恩膏下逮而人心恱豫則正大臣之所¶
　有事此伊周之任也武侯之於蜀亦然又豈可以邀¶
　結為嫌而孤衆人之望乎故戒之以勿疑朋指衆隂¶
　而言陽實隂虚隂有求於陽隂无陽則无所附麗統¶
　屬如髮无簪則无總攝當豫之時六五既貞疾而不
<pb:KR1a0146_WYG_001-98a>¶
　能有為正頼為大臣者鎮撫國家總攝政務有以固¶
　結人心若又以邀結為嫌委蛇屯膏則人心觧體矣¶
　四以陽居隂故戒之朋盍簪朋者衆也以簪擬一陽¶
　則衆隂為朋而應乎陽矣傳曰志大行也君子得志¶
　使萬物各得其所所以為由豫也卦一陽居四上下¶
　皆隂柔附於剛有簪在髻中之象隂附陽以安非同¶
　類相輔也六五一爻傳義已明夫晏安逸樂在常人¶
　已為深害位高則聲色貨利蠱惑愈多五以隂柔居
<pb:KR1a0146_WYG_001-98b>¶
　之鮮不溺焉傳以為乘剛或疑四為豫主不宜乘之¶
　而反致疾不知易之取象有合上下爻論者有各據¶
　一爻論者故九四以一卦而論為由豫據五而言則¶
　勢處其偪人主有臣民之衆而志有他屬則孤危甚¶
　矣亦由其耽於逸樂故近臣得以&KR0060;其柄心常抑欝¶
　不舒馮氏以貞疾為痼疾是也言其衰危不振也傳¶
　言中有以中正言者有以爻位言者衍在中其位在¶
　中皆以位言此言中未亡猶共主寄生之君耳上六
<pb:KR1a0146_WYG_001-99a>¶
　一爻即承六五而言上處豫之終淫樂沉湎民瘼國¶
　是皆罔聞知故為㝠豫如書言酣身即貞疾之甚昏¶
　暗沉溺也卦為震體震无咎者存乎悔人即沉溺至¶
　於貞疾若其夜氣清明之時果能惕然悔悟未有不¶
　可振之志氣不可除之積習在乎一念之自克而已¶
　又何咎乎聖人不絶人以改過易之所以不窮也豫¶
　之一卦惟九四一爻為陽之動與彖義合餘爻皆言¶
　逸豫葢動而使人心之豫者上之事能動而使人心
<pb:KR1a0146_WYG_001-99b>¶
　之説者陽之才則惟九四一爻足以當之而其義備¶
　矣故諸隂爻皆以逸豫為言孟子曰生於憂患死於¶
　安樂葢雖常人亦然故惟二貞吉初之鳴豫也三之¶
　盱豫也上之𡨕豫也无之而可也而處在上之勢則¶
　其欲易遂其志易逞故世惟由逸豫而得之疾多纒¶
　綿不愈亦惟酣豢於富貴者有之而貧賤勞苦之人¶
　不與焉嗚呼可以戒矣¶
雷出地奮豫先王以作樂崇徳殷薦之上帝以配祖考
<pb:KR1a0146_WYG_001-100a>¶
　雷出於地陽氣宣暢啓閉蟄達勾萌天地之氣乃益¶
　和同先王法之六管浮灰重隂候氣以定元聲以調¶
　律吕用之郊廟格神人而和上下聲音之道㣲矣¶

<pb:KR1a0146_WYG_001-100b>¶
　易箋卷一
